category	headline	text
entertainment	Bolanle Ninalowo: Fíìmù àkọ́kọ́ mi ló jẹ́ ẹṣin iwájú fún mi báyìí	Gbájúgbajà ni Bolanle Ninalowo, lóòtọ́ kò pẹ́ tó bẹ̀rẹ̀ gẹ́gẹ́ bí òṣèré Yollywood, inú rẹ̀ dún bí ó ṣe ti m'ókè. Ninalowo jẹ́ ọmọ bíbí Ikorodu ní ìpínlẹ Eko. Ó gbé ní orílẹ̀-èdè Nàìjíríà fún ọdún mẹ́ẹ̀dógùn kó tó kó lọ sí Chicago ni orílẹ̀-èdè America níbi tí ó tún gbé fún ọdún mẹ́ẹ̀dógún mìíràn. Bẹẹ ori lo mọ iṣẹ aṣela ni ọrọ eniyan ri, onikaluku kan n gbiyanju ni Àwọn iròyin tì ẹ leè ní ìfẹ̀ síí: Yàtọ̀ fún eré tíátà, ó tún ní ilé iṣẹ́ ọkọ̀ títà léyìí tó jẹ́ òwò ìdílé rẹ̀. Bàbá rẹ̀ ti fi gbogbo ìgbà jẹ́ oníṣòwò ọkọ̀ òun sì ló fi iṣẹ́ náà lé òun àtàwọn ọmọ ìyà rẹ̀ lọ́wọ́. Bolanle Ninalowo ti gba ọ̀pọ̀lọpọ̀ àmì ẹ̀yẹ látàrí ìjáfáfá rẹ̀ nínú iṣẹ́ tíátà. Bolanle gba awọn ọdọ Naijiria ní imọran pẹ ki wọn tẹpa mọ iṣẹ ki wọn ma sọ ireti nu ti ọwọ wọn ko bai tii tẹ ohun ti wọn n le pa.
entertainment	Yolywood: Ìgbéyàwó Cute Abiola, Woli Arole, Lateef Adedimeji, Mo bimpe, Yetunde Barnabas, Peter Olayinka àti Toyin Lawani gọntíọ	Orisiirisi igbeyawo lo wa laye atijo ati laye ode oni. Awon igbesẹ kọọkan pa awọn mejeeji papọ ni eyi ti iran Yoruba fi nilo ọkunrin ati obinrin. Bẹẹ ọmọ ti aye bi ni aye n pọn. Ọpọ igbeyawo ni o ti lu ori ayelujara pa ti awọn eeyan si n sọrọ nipa wọn. Akojopọ marun un nibẹ ni BBC ṣa jọ ti o jẹ igbeyawo laarin awọn oju oge Yollywood. Wo àwọn ìgbéyàwó tí ayé pariwo wọ́n nigba ti wọn waye laipẹ: 1. Lateef Adedimeji & Mo'Bimpe Igbeyawo laarin oṣere Yoruba meji ti ololufẹ wọn si n pariwo kiri lori ayelujara pe eyi gọntiọ. Awọn naa ni Oladimeji Abdulateef ati Adebimpe Oyebade. Ojọ kejilelogun, oṣu kejila, iyẹn oṣu to kọja ni igbeyawo naa waye. Die lara awọn to peju pesẹ sibi igbeyawo Lateef ati Mo Bimpe naa ni awọn oṣere bii: Toyin Abraham, Kolawole Adeyemi, Nkechi Blessing Sunday, Mercy Aigbe, Adunni Ade, Wumi Toriola, Femi Adebayo, Yetunde Bakare, Odunlade Adekola ati awọn mii. Ọpọlọpọ eto nipa igbeyawo naa lo kun ori ayelujara. 2. Toyin Lawani & Segun Wealth: Lọjọ kejila, oṣu kẹfa ọdun to lọ ni ọjọ malegbagbe ninu aye akọṣẹmọṣẹ yeye oge arẹwa ni, Toyin Lawani ati ololufẹ rẹ Segun Wealth. Ipinlẹ Eko ni igbeyawo naa ti waye nibi ti awọn eekan ilu ti wa sibẹ. Ọ̀pọ̀ awọn ololufẹ rẹ to jẹ gbajumọ lawujo ti wọn fi iwe pe lo peju pese sibi ayẹyẹ naa. Oriṣiirisi aworan lo lu ayelujara pa lasiko igbeyawo Toyin Lawani ati Segun Wealth ti aye fi n pariwo. 3. Yetunde Barnabas & Peter Olayinka Oserebinrin ni Yetunde Barnabas lo gab oruka lọwọ ololufẹ nibi isopọ wọn loṣu kẹfa ọdun to lọ. Bayii won ti pe oṣe mẹfa ninu igbeyawo. Yetunde ati gbajugbaja agbabọọlu ikọ Super Eagles ni, Olayinka Peter ni won jọ di tọkọtaya. Ọpọ oju awọn elere idaraya paapaa awọn agbabọọlu lo kun inawo naa pẹlu awon osere lọkunrin ati lobinrin. Iroyin ni ọdun meji ni wọn fi kọkọ fẹ ara wọn sọna ṣaaju igbeyawo naa. 4.  Wolii Arole ati Yemi: Igbeywao alarinrin waye larin gbajugbaja adẹrin poṣonu omọ Ogbomoso nii ti ọpọ n pe ni Wolii Arole. Toyin Balogun lo gbe ololufẹ rẹ Yemi ni iyawo lọjọ kẹwaa, oṣu kẹrin, lọdun to kọja. Ojọ naa jẹ ara ọtọ fun Wolii Arole ati Yemi to dun debi wi pe o gba ọkọ ayọkẹlẹ gẹgẹ bii ẹbun igbeyawo lọjọ naa. Won ṣe idana pẹlu igbeyawo alarede nile ijọsin ni. 5. Cute Abiola ati Oloufe re, Kudirat Mosunmola: Aderinpoṣonu ti o gbajumọ pupọ lori ayelujara Instagram ni, Cute Abiola naa ti ṣe igbeyawo. Cute Abiola to tun jẹ ọmọ ogun ori omi ni Naijiria naa fẹ ololufẹ rẹ ni ilu Ogbomoso ni ipinlẹ Oyo lọọ ẹti, ọjọ kejidinlọgbọn, oṣu karun un lọdun to kọja.
entertainment	Mọ̀ síi nípa Ola Ibironke, Dudu Heritage, ọkọ Bimbo Oshin tó jẹ́ gbajugbaja to n gbé iṣẹ́ olórin síta tó ṣáláìsí	Opọ awọn eeyan ni wọn ti n ṣe idaro Ola Ibironke to jẹ oludari Dudu Heritage to doloogbe. Koda awọn akẹgbẹ Bimbo Oshin to jẹ oṣere fiimu Yoruba lo ti lọ si ile wọn ni agbegbe bodija nibadan. Ara ore ojulumo ti pejopo lati kedun. O jẹ ẹni to n ba awọn eeyan gbe orin jade. Wo àwọn òṣèré tó ń fi àwòrán Bimbo Oshin kẹ́dùn ikú Dudu Heritage Ọ̀gá ọlọ́pàá Èkó kàn sí ẹbí Monsurat tí ọlọ́pàá yìnbon lù Báyìí ni ìrìnàjò àìsàn Iyabo Oko ṣe bẹ̀rẹ̀ láti ọdún márùn ún ṣẹ́yìn 'Jíjẹ ẹran Màálù ti d'èèwọ̀ nílùú wá torí Fulani ṣe...' O gbe ni ilẹ America fun ọpọlọpọ ọdun ko to ko pada wa si Naijiria. Dudu Heritage jẹ ọmọ bibi ipinlẹ Osun. Ola Ibironke kawe gboye ni Naijiria, o tun ka ni London ati America. Lọdun 2005 ni iroyin ni o gbe Bimbo Oshin niyawo. Oluwa fun wọn ni ọmọ meji: Michael Olusegun Ibironke ati Iyanuoluwa Ibironke. Ikú dóró! Dudu Heritage, olówó orí Bimbo Oshin ti jáde láyé Ola Ibironke, ti ọpọ eeyan mọ si Dudu Heritage to jẹ ọkọ fun gbajugbaja oṣerebinrin Bimbo Oshin ti jade laye. Iroyin naa ni ọkunrin naa deede subu ni nilu Ibadan. Ola Ibironke gbe nilẹ America fun ọpọlọpọ ọdun ko to pada wa si Naijiria wa Titi di asiko yii a ko tii le sọ ohun to pa a ṣugbọn ẹbi wọn ti fidi iṣẹlẹ naa mulẹ pe Ola Ibironke ti doloogbe. Wọn ni pe o deede ṣubu ni lale ọjọ Aiku ni Ibadan. Dudu Heritage n gbero lati gbalejo awọn agbabọọlu ẹyin ori papa gọọfu ni Naijiria laipẹ fun idije to m bọ lọna ni ọlọjọ de.
entertainment	"Tope Alabi yà mí lẹ́nu gan o pé ""Oniduro mi"" kìí ṣe orin tó yẹ kí ọlọ́run fún mi - Tolu Ad"	"""Mo sọ fun awọn to n pe mi lati America ati London pe emi o ki n fi agidi wa ogo o"". BBC Yoruba lọ sile Olorin ẹmi to gba imisi to si tun kọkọ kọ orin ""Oniduro Mi"", Toluwalase Adelegan to fi ilu Akure ṣe ibugbe ti a si bere ọrọ lati tu iṣu de isalẹ koko lori ọrọ ti gbajugbaja olorin, Tope Alabi sọ lori itage ijọ kan to tin ṣe iṣẹ iranṣẹ orin pe ko tọ si olorin naa ko pe Ọlọrun ni Oniduro. ""Sister Tope Alabi ya mi lẹnu gan o pe o le sọ pe orin Oniduro Mi kii ṣe orin to yẹ ki Ọlọrun fun eeyan"". Adelegan ni oke lawọn ti maa n wo Tope Alabi pe Ọlọrun lo n fun un ni orin titi rẹ to si wa bọ si gbangba to n sọ pe ko yẹ ki Ọlọrun fun ẹlomiran ni orin. O kú ogun àjàyé Tope Alabi, odò Jodani lo ṣẹ̀ṣẹ̀ là kọjà yìí o! Àmọ́ rántí pé ... - Mike Bamiloye 'Ẹ má gbọ́kàn lé ewé o,  ẹ má gbọ́kàn lé oṣo tàbí àjẹ, Ọlọrun nìkan ni “Oniduro wa!' Ẹ jọ̀wọ́ ẹ jẹ́ kí àláfíà jọba lórí orin ""Oniduro Mi"", ìyá ni Tope Alabi jẹ́ sí mi - Adeyinka Alaṣeyori Ìdí rèé tí a fí sọ fún àwọn ọmọ wa nípa bí wọ́n ṣe fí ipá bá ìya wọn lọ̀pọ̀ - Timi Dakolo ""Awọn eeyan wa n poe lati Londo, America pe ki n lọ wa nkan ṣe si nkan mi, mo si ni emi o ki n fi agidi wa ogo o, Ọlọrun nikan ni ogo mi ati ""Oniduro temi o"". Adelegan ni bo tilẹ jẹ pe Tope Alabi ti sọ ọ ni gbangba pe Ọlọrun kii ṣe Oniduro tirẹ to sile ni Oniduro si ibomiran ṣugbọn Oniduro toun ni. Lori bi awọn eeyan tilẹ ṣe n ro pe olorin kan ti oun naa ti n di gbajugbaja, Adeyinka Alaseyori lo ni orin naa torii pe o kọ ọ jade, Adelegan ni kii ṣe Alaseyori lo ni orin yẹn, Ọlọrun lo fun oun ti oun si kọ si ori Facebook nigba naa pe Alaseyori kọ lo ni i  amọ "" Oluwa ni pe asiko ko tii to ṣugbọn nigba to di ana, mo gadura titi di bi ago kan kọja, Oluwa sọ fun mi pe ki n gbe igbesẹ tori naa gbogbo ẹyin fans mi ẹ fọkan balẹ"". Ṣé lóòtọ́ ni ilẹ̀ America ti bẹ̀rẹ̀ 'visa lottery padà fún àwọn ọmọ Naijiria? Wo àlàyé níbí CAC Agbala Itura ni mo ti bẹ̀rẹ̀ ìlú kí ń tó bá Janet, àbúrò Michael Jackson lù Gangan àti Omele - Anthony Adewale Àwọn ọlọ́pàá máa ń yọ Baba Ijesha jáde látimọ́lé lálaalẹ́ - Princess Àaìmoye ìgbà tí Princess pe Baba Ijesha pe kó wá jẹ ìrẹsì Ofada, tani àwa ẹbí fẹ́ ro tiwa fún báyìí? Rahmon ń múra láti lọ rí ìyàwó àti ìbèjì tó bí ní US ni wọ́n bá pa á níbi ìjà tó bẹ́ sílẹ̀ ní Iwo road"
entertainment	Fuji Music: Kollington Ayinla sọ ẹni tó dá orin Fuji sílẹ̀ gan an ní Nàiìjíríà	Agbaọjẹ olorin Fuji ni Naijiria, Alhaji Kollington Ayinla tun ti yanna na bi orin Fuji ṣe bẹrẹ lorilẹede Naijiria. Ọpọ awuyewuye lo ti wa lori ẹni ti o bẹrẹ orin Fuji ni Naijira laarin oloogbe Sikiru Ayinde barrister ati Alhaji Kollington, Kebe n Kwara. Amọ, Kollington fun ra rẹ naa ti fi kọ orin pe ''Edumare fiṣẹ yin wa gbogbo wa, lagbaja lo da Fuji silẹ, ọrọ awawi, tamẹdo lo da Fuji silẹ, Edumare fiṣẹ yin wa gbogbo wa.'' Ninu ifọrọwerọ rẹ pẹlu ileeṣẹ FUJI: A Opera, Kollington gba pe oloogbe Ayinde Barrister lo da ere Fuji silẹ nigba ti oun tẹ le e ninu iṣẹ orin Fuji. Nibi akanṣe eto naa to waye ni Alliance Francaise de Lagos/The Mike Adenuga Center, Ikoyi, Kollington sọ pe orin Fuji ti kọja bẹẹ lasiko yii. Kollington ṣalaye pe oun ko lero pe orin Fuji le di gbajugbaja orin bi o ti da lonii. ''Orin gidi ni orin Fuji, o ti kan kaakiri gbogbo agbaaye bayii, gbogbo eeyan ni Naijiria lo fẹ kọ orin Fuji bayii,'' Kollington lo sọ bẹẹ. Alhaji Kollington fikun ọrọ rẹ pe ijinlẹ ede Yoruba lawọn maa n fi kọ orin Fuji ṣugbọn laye ode oni ''awọn ọmọ wa ti fi ede oyinbo si orin Fuji lati le jẹ ko jẹ itẹwọgba sii kaakiri agbaaye.
health	World Malaria Day 2022: Wo àwọn nkan ti o lé ṣe láti dáàbò bo ara rẹ lọ́wọ́ oró àìsàn ibà	Bawo ni a ṣe le da ibà duro? Bo tilẹjẹ wi pe aisan yii jẹ ohun to ṣe e dena, to si ni itọju, o ṣi n ṣeku pa ọpọlọpọ. Gẹgẹ bi akọsilẹ ajọ eto ilera ni agbaye, WHO, aisan iba n ṣeku pa ọmọde ni iṣẹju meji-meji, eniyan to le ni igba miliọnu si ni akọsilẹ wa pe o n ni aisan yii l'ọdun. Lootọ ni igbogun ti ibà ti lọ soke sii daada lati bi ọdun mẹwaa, ṣugbọn ọ̀rọ̀ naa tun ti kọja agbara lati ọdun 2015: Abọ iwadi ajọ WHO nipa aisan ibà l'agbaye, to fi sita l'ọdun 2018 fihan pe ko fi bẹẹ si adinku ninu iye awọn to ni aisan ibà laarin ọdun 2015 si 2017. Bi ọjọ kẹẹdọgbọn, oṣu kẹrin ṣe wa a jẹ Ayajọ aisan iba l'agbaye, awọn nkan to yẹ ki o mọ nipa aisan naa ni yii. Awọn apẹẹrẹ ibà - ara gbigbona, ori fifọ, ati otutu - eyi to maa n fi ara han laarin ọjọ mẹwaa si mẹẹdogun ti ẹ̀fọn to n pin ibà ba jẹ ni Awọn apẹẹrẹ naa le ma han pupọ, ṣugbọn ti ko ba si itọju laarin wakati mẹrinlelogun, ibà ti kokoro aifojuri 'P. falciparum' ba fa le yọri aisan to n pani. L'ọdun 2017, bi ilaji awọn to wa ni aye lo wa ninu ewu nini aisan iba. Awọn ọmọde ti ọjọ ori wọn ko to ọdun maarun lo wa ninu ewu ju: L'ọdun 2017, awọn lo ko ìdá mọkanlelọgọta(266,000) ninu awọn ti ibà pa l'agbaye. Awọn to tun wa ninu ewu to l'agbara ni awọn alaboyun, ati awọn ti agọ-ara wọn ko l'agbara to lati gbogun ti aisan. Gẹgẹ bi ajọ WHO ṣe sọ, ọpọ̀ aisan iba ati iku to waye nipa a rẹ n ṣẹlẹ ni agbgbe ilẹ olooru Afirika, ṣugbọn awọn agbegbe kan ni South-East Asia, Eastern Mediterranean, Western Pacific, ati nilẹ America naa wa ninu ewu. L'ọdun 2017, orilẹede maarun lo fẹ ẹ ko ilaji ninu awọn to ni ibà kaakiri agbaye: Nigeria (25%), Democratic Republic of the Congo (11%), Mozambique (5%), India (4%) ati Uganda (4%). Ni ọpọ igba, aisan iba maa n wọ ara ti abo ẹ̀fọn (Female Anopheles) ba jẹ eniyan - oriṣi abo ẹ̀fọ̀n to wa le ni irinwo, ninu eyi ti bi ọgbọ̀n jẹ 'olokoowo iba' to jẹ pataki. Laarin irọlẹ si idaji si ni gbogbo awọ̀n olokoowo pataki yii maa n jẹ eniyan. Inu omi ni abo ẹ̀fọ̀n yoo ye ẹyin rẹ si, eyi ti yoo dagba di ẹ̀fọn; abo ẹ̀fọn maa n wa ẹ̀jẹ̀ lati fi bọ́ awọn ẹyin wọn. Ajọ WHO la awọn ọna abayọ to n ṣiṣẹ silẹ fun gbogbo eniyan to wa ninu ewu nini aisan iba. Oriṣi ọna meji - àpò to ni oogun apẹfọn ati fi fi oogun apẹfọn fin inu ile - mejeeji maa n ṣiṣẹ daada l'oriṣiriṣi igba Sisun si abẹ apo apẹfọn le mu adinku ba ifarakanra laarin ẹ̀fọn ati eniyan nipa pipese idiwọ to ṣe e fi oju ri ati oogun to le kapa kokoro. Lilo oogun apẹfọn jẹ fi fi iru oogun bẹ fin ile lẹẹkan tabi ẹẹmeji l'ọdun. A tun le dena aisan iba nipa lilo awọn oogun to le gbogun ti iba fun awọ̀n arinrinajo, alaboyun, awọn obinrin ati awọn ọmọde. Early diagnosis and treatment yields best results T Aisan iba ṣe e tọju - ayẹwo le ṣe afihan aisan iba ninu ara laarin ọgbọ̀n iṣẹju tabi ko maa to bẹ. Gẹgẹ bi ajọ WHO ṣe sọ, ti tete ṣe ayẹwo ati itọju fun aisan ibà maa k'apa rẹ, o si tun maa n dena iku ati itankalẹ aisan iba. Itọju to dara ju to wa fun un, paapa fun aisan ibà ti kokoro aifojuri P. falciparum ba fa, ni ' artemisinin-based combination therapy (ACT).' Ajọ WHO ti fi ikil sita pe abo ẹ̀fọn ti n fi agbara han lera-lera pe agbara egboogi ati oogun apakokoro ko ka oun - to si n mu idiwọ ba iṣẹgun lori iba. Ibẹru to wa ni pe o ṣeeṣe ki awọn irinṣẹ idena ati amojuto to wa bayii le dawọ iṣẹ duro. Akọsilẹ tuntun nipa aisan ibà l'agbaye fihan pe orilẹede mejidinlaadọrin lo jábọ̀ pe agbara oogun apẹfọn ko ka ẹfọn l'awọn akoko kan laarin ọdun 2010 si 2017. Bakan naa ni iba ti agbara eegbogi ko ka naa n waye ni gbogbo igba. Ajọ WHO sọ pe egboogi to n dena iba ṣe koko fun amojuto ati iparun aisan naa - o si n polongo ṣiṣe titọ pinpin ni awọn orilẹede ti ibà ti wọpọ ju. Afojusun ni lati ri i daju pe wọn tete ri ibà ti agbara egboogi ko ba ka, ki wọn si kọju ija si ni kiakia ati l'ọna to yẹ.
health	Ìjọba ya èèyàn 100 sọ́tọ̀ ní Ghana tórí àrùn pọ̀jẹ̀-pọ̀jẹ̀ Marburg	Ijọba orilẹede Ghana ti fi eeyan bii ọgọrun si ipamọ lẹyin tawọn osisẹ eleto ilera fidi rẹ mulẹ pe eeyan meji ti ko kokoro arun iba asekupani Marburg Awọn alasẹ orilẹede naa ni eeyan meji ti ku sile iwosan lẹkun guusu Ashanti lẹyin ti wọn ko kokoro arun iba pọ̀jẹ̀-pọ̀jẹ̀ naa, eyi to fi ara jọ arun Ebola. Amọ ẹyẹ adan ni iwadii sọ pe o n se okunfa iba buruku yii, tawọn alasẹ si ti n laago ikilọ pe ki wọn takete sawọn iho ti awọn ẹyẹ yii lugọ si. Isẹlẹ iba pọjẹ-pọjẹ to bẹ silẹ lorilẹede Ghana yii ni isẹlẹ keji ti yoo waye lawọn orilede to wa lẹkun iwọ oorun Afirika. Bẹẹ ba gbagbe, a mu iroyin wa fun yin ni ọdun to kọja pe arun iba pọjẹpọjẹ Marburg bẹ silẹ lorilẹede Guine.
health	Oxford AstraZeneca - Ìjọba àpapọ̀ ní kò séwu nípa abẹ́rẹ́ àjẹsára	"Yoruba ni eeyan kii daradara ko ma ku sibi kan, bẹẹ si ni a kii waye, ka ma ni arun kan lara. Bẹẹ lọrọ fẹ ẹ ri pẹlu abẹrẹ ajẹsara Oxford AstraZeneca to wa lati dena arun Coronavirus, eyi ti wọn ti ko wọ orilẹede Naijiria bayii. Lọwọ lọwọ bayii, ko din ni eeyan ẹgbẹrun mẹjọ to ti gba abẹrẹ ajẹsara naa nilẹ wa, gẹgẹ bi igbimọ amusẹya lori arun Coronavirus se wi. Amọ sa, ajọ naa ni ipinlẹ Kogi nikan ni ẹnikẹni ko ti gba abẹrẹ naa nitori bi isẹ atunse se n lọ lọwọ lori ẹrọ amunkan tutu rẹ, ti wsn yoo ko abẹrẹ naa pamọ si. Amọ nibayii, Kọmisana feto ilera nipinlẹ Eko, Akin Abayomi ti sisọ loju rẹ pe awọn ewu kan wa to rọ mọ gbigba abẹrẹ ajẹsara AstraZeneca naa. Dokita Abayomi ni lootọ ko si ohunkohun to se oun ni ọjọ akọkọ ti oun gba abẹrẹ ajẹsara naa amọ lọjọ keji ni ori n fọ oun, ti ara si tun n ro oun pẹlu. ""Lọjọ keji ni otutu n mu mi, ara n ro mi, ti oju ibi ti mo ti gba abẹrẹ naa si n dun mi amọ mo lo oogun ara riro, mo sere idaraya, ti mo si lọ sun. Nigba ti mo taji, se ni ara mi le koko, ti mo si wa daada."" Kaakiri agbaye, awọn orilẹede kan ti n fofin de gbigba abẹrẹ ajẹsara naa nitori abajade rẹ lara awọn eeyan kan ti wọn lo n mu ki ẹjẹ wọn di. Lọwọ lọwọ, orilẹede Spain, Germany, France, Italy ati Holland naa ti darapọ mọ awọn orilẹede to ti dawọ duro lori fifun awọn eeyan wọn ni abẹrẹ naa. Ohun ti wọn lo sokunfa igbesẹ wọn ọhun ni bi ẹjẹ awọn eeyan kan se n di. Amọ ajọ eleto ilera lagbaye WHO ti kede pe kawọn eeyan mase dẹkun gbigba abẹrẹ ajẹsara naa nitori ko si ewu ninu rẹ. WHO ni ko si ẹri kankan to daju nipa aleebu ti wọn ni abẹrẹ ajẹsara naa ni, eyi to ni se pẹlu ewu ẹjẹ didi. Nibayii, ijọba apapọ ti fọwọ gbaya fawọn araalu pe ko si ewu kankan nidi gbigba abẹrẹ naa. Dokita Shuaib Faisal, tii se akọwe apapọ fun ajọ eleto ilera alabọde ni Naijiria lo fọwọ gbaya bẹẹ pẹlu afikun pe, tori abẹrẹ ajẹsara Oxford AstraZeneca jẹ olowo pọọku, ko tumọ si pe ko pegede to."
health	Aishat Adesina: Iléẹ̀kọ́ fásitì OAU dí títì pa lórí akẹ́kọ̀ọ́ tó gbẹ́mì mì ní iléwòsàn fásitì	"Awọn alaṣẹ fasiti Obafemi Awolowo, OAU ti paṣẹ fun awọn akẹkọọ lati maa lọ si ile wọn ti wọn si ti ọgba fasiti naa. Eyi ko ṣẹyin ifẹhọnu han to ṣẹyọ lẹyin ti ọkan lara awọn akẹkọọ, Aishat Adesina gbẹmi mi nitori aisan to ṣe arabinrin naa. Awọn akẹkọọ faraya nitori pe wọn da ẹbi iku akẹkọọbinrin naa ru ileewosan fasiti OAU nitori aibikita wọn ni eto ilera akẹkọọ naa nigba to lọ si ileewosan ọhun fun iwosan. Awọn akẹkọọ to fariga naa ni awọn oṣiṣẹ eto ilera naa ko naani ẹmi akẹkọọ, ti wọn si sọ wi pe kii ṣe igba akọkọ niyii ti iru iṣẹlẹ naa ma waye. Amọ, awọn alaṣẹ fasiti naa ni awọn ti sa gbogbo ipa awọn lati ba awọn akẹkọọ to n fẹhonuhan naa sọrọ, amọ pabo lo jasi. Wọn fẹsun kan awọn akẹkọọ naa pe wọn n da rudurudu silẹ loju popo pẹlu bi wọn 'se ti opopona Ibadan si Ifẹ to fi mọ opopona Ede is Ifẹ pẹlu, eleyii to da inira silẹ fun awọn arinrinajo. Bakan naa ni awọn adari ileewe naa fikun un pe ifẹhonuhan yii yoo ni ipalara lori eto ilera wọn ati awọn araalu to n rin irinajo. Wọn rọ awọn akẹkọọ lati fi ileewe naa silẹ ni asiko yii, ki wọn si gba alaafia laaye. Awọn alaṣẹ ileewe naa fi da awọn akẹkọọ loju wi pe iwadii yoo bẹrẹ lori iku akẹkọọbinrirn naa lai yọ ẹnikẹni silẹ. Ẹgbẹ akẹ́kọ̀ọ́ OAU wọ́dé tórí pé wọ́n ní iléèwòsàn kò bìkítà nípa ẹ̀mí akẹ́kọ̀ọ́ tó gbẹ́mìí mì Ẹgbẹ awọn akẹkọọ ni fasiti Obafemi Awolowo nilu Ile Ife, OAU ti fẹdun ọkan wọn han lori iku to pa ọkan lara wọn Aishat Adesina, tii se ẹni ọdun mẹrinlelogun. Aishat Adesina yii lo jẹ akẹkọọ ọlọdun kẹrin ni ẹka imọ nipa ede ilẹ okeere, ti yoo si kẹkọọ jade ni ọdun yii amọ nitori aisan ti ko to nnkan, to mu ẹmi rẹ lọ lairotẹlẹ. Atẹjade kan ti ẹgbẹ awọn akẹkọọ ni fasiti OAU, eyi ti alukoro ẹgbẹ naa, Ogunperi Taofeek Olalekan (Tao) fọwọ si, lo sisọ loju isẹlẹ naa. Atẹjade naa ni Aishat lo wa lara ọpọ akẹkọọ to ti padanu ẹmi wọn nitori ailakasi awọn osisẹ eleto ilera nibudo ilera to wa ninu ọgba ile ẹkọ fasiti naa. ""O ba wa ninu jẹ pe ọkan lara ọmọ ẹgbẹ wa ni wọn tun n gbe oku rẹ lọ ba awọn ẹbi rẹ, nigba ti wọn n foju sọna si akoko ti yoo kẹkọ jade. A ba n ransẹ ibanikẹdun sawọn mọlẹbi oloogbe yii amọ a ko le foju fo awọ̀n isẹlẹ to waye, eyi to mu ẹmi alaisi naa lọ, paapaa ipa ti ibudo iwosan fasiti naa ko."" Ẹgbẹ akẹkọọ naa ni iku Aishat kọ ni yoo jẹ akọkọ ti yoo waye nitori ailakasi awọn osisẹ ibudo ilera naa, ti iku akẹkọọ lati ọwọ wọn si ti n di lemọ-lemọ. Ẹgbẹ akẹkọọ lọgba fasiti OAU wa n ke si awọn alasẹ ileẹkọ naa lati sewadi iku to pa Aishat, ki wọn si jẹ osisẹ ti aje naa ba si mọ lori niya to jopin. ""Awọn osisẹ yii lo kọ lati fun Aishat ni itọju kiakia to nilo amọ ti wọn wa ni ki wọn maa gbe lọ sile iwosan Seventh-Day nigba ti ẹmi ti fẹ bọ lẹnu rẹ tan. Lai si iwadii to yẹ ni kiakia, awọn alasẹ ọgba fasiti OAU kan n fi ẹmi awọn akẹkọọ wọn sinu ewu ni, a ko si ni gba kẹ maa fi ẹmi wa ta kati, ka si maa ku bi adiẹ. Wayi o, igbimọ alasẹ ile ẹkọ fasiti OAU ti kẹdun iku akẹkọọ naa, Aishat Adesina to jade laye nitori awọn arun aile foju ri kan to n ba finra. Atẹjade ti alukoro ile ẹkọ fasiti naa, Abiodun Olanrewaju fisita salaye pe lootọ ni Aishat yọju sibudo ilera to wa lọgba ile ẹkọ naa, ti wọn si fun ni oogun pe ko tun pada wa. Atẹjade naa ni Aishat pada wa sile iwosan naa lọjọbọ ana, ti wọn si ni ko tete maa lọ sile iwosan Seventh Day fun itọju to peye nibi to papa ku si. Awọn alasẹ ile ẹkọ fasiti OAU wa ba awọn obi, ọrẹ ati akẹkọọ ẹgbẹ rẹ kẹdun lori iku aitọjọ to mu ẹmi alaisi naa lọ. Bakan naa ni wọn rawọ ẹbẹ lati bu omi suuru mu lori isẹlẹ yii, ki wọn si mase fa wahala lati pagidina idanwo ilaji simẹsita to n lọ lọwọ."
health	Seyi Makinde fẹ ṣanwó màálù tí wọ́n pa àti owó ìtọ́jú àwọn tó farapa	"Iroyin to gbalẹ kan ni pe awọn agbebọn yawọ adugbo kan n'Ibadan, wọn kọlu maalu, bẹẹ si ni awọn eeyan kan fi ara pa. Amọ ni kete ti awọn eeyan ri igbesẹ ti ijọba ipinlẹ Oyo pinu lati gbe lori rẹ ni wọn bẹrẹ si ni sọrọ lori ayelujara. Oniruuru ni iwoye awọn eniyan lori iwadii ati igbesẹ ọtun ti gomina fẹ gbe. L'ọjọ Abamẹta ni awọn agbebọn kan yawọ awujọ Alafara to n bẹ ni agbegbe Ologunẹru n'Ibadan, ti wọn si ṣekupa awọn maalu melo kan. Iroyin fi idi rẹ mulẹ wi pe awọn eeyan kan naa tun fi ara pa nibi iṣẹlẹ ọhun. Ileeṣẹ ọlọpaa ipinlẹ Ọyọ ati ijọba ipinlẹ Ọyọ ti fi ọrọ lede wi pe lootọ ni ikọlu naa waye, ninu eleyii ti wọn ti fi ibọn pa awọn maalu kan. Ninu atẹjade kan ti wọn fi lede lati ọwọ alukoro ajọ ọlọpaa nipinlẹ Ọyọ, Arakunrin Olugbenga Fadeyi, ṣe alaye wi pe lọgan ti Kọmisana ajọ ọlọpaa nipinlẹ Ọyọ, Ngozi Onadeko gbo iroyin nipa iṣẹlẹ naa ni o fi awọn ọlọpaa ṣọwọ si agbegbe naa lati ṣe ofintoto ohun to ṣẹlẹ. Bakan naa ni ileeṣẹ ọlọpaa ṣe alaye wi pe iṣẹ iwadii ti bẹrẹ lori iṣẹlẹ naa pẹlu igbiyanju lati ṣawari awọn agbebọn to ṣiṣẹ laabi naa. Ninu atẹjade naa ni Kọmisana ọlọpaa ti ṣe alaye siwaju si i wi pe ""ikọlu naa ko ni ohunkohun ṣe pẹlu ija laarin Yoruba ati Fulani"" gẹgẹ bi o ṣe parọwa si gbogbo eeyan ipinlẹ Ọyọ lati yago fun gbọyisọyi ti o ni ọwọ ẹlẹyamẹya ninu, ki ẹnikẹni ma si gbe igbẹsẹ ti o le da omi alafia ilu ru. Kọmisana ajọ ọlọpaa fi kun ọrọ rẹ pe ajọ naa yoo tẹsiwaju ninu ojuṣe rẹ lati maa daabo bo ẹmi ati dukiya awọn olugbe ipinlẹ naa. Nibayii, Gomina Ṣeyi Makinde ti paṣẹ fun ẹka ileeṣẹ ijọba to n ri si eto ilera lati gbọ gbogbo bukata itọju awọn eeyan to fi ara pa nibi ikọlu naa. Ninu atẹjade ti wọn fi ranṣẹ si awọn oniroyin lati ọwọ akọwe iroyin fun Gomina ipinlẹ Ọyọ, Taiwo Adisa, Makinde ṣe alaye wi pe awọn aṣoju ijọba ti oluranlọwọ pataki fun Gomina lori eto aabo, Sunday Odukoya le iwaju wọn ti ṣe abẹwo si ibi ti iṣẹlẹ naa ti waye. Bakan naa ni atẹjade naa tọka rẹ wi pe Gomina Ṣeyi Makinde yoo fun awọn eeyan to padanu maalu wọn ni ẹbun gba mabinu."
politics	Ilé ẹ́jọ́ tó ń gb'ẹ́sùn ìdìbò wọ́gilé ẹjọ́ tí Ajimọbi pè tako Kọla Balogun	Sẹnẹtọ to n ṣoju ẹkun idibo guusu ipinlẹ Oyọ, Kola Balogun ti sọrọ lori ifidirẹmi Sẹnetọ Abiola Ajimobi to pẹjọ tako lori ipo Senetọ. Balogun ni idajọ naa jẹ aṣeyọri fun iṣejọba awa-ara-wa ni Naijiria ati fawọn eeyan ẹkun idibo guusu ipinlẹ Oyo. O wa sọ pe ti Sẹnẹtọ Ajimobi ba fẹ maa ba Ọlọrun ja lori idajọ naa ''ki o mura sii, a o wo ẹni ti yoo pegede.'' Sẹnetọ naa sọ ọrọ yi nigba ti o n ba awọn akọroyin sọrọ lẹyin aṣeyọri rẹ nilu Ibadan Saaju ni Ile ẹjọ to n gb'ẹsun idibo ni agbegbe Iyaganku niluu Ibadan ti wọgile ẹjọ ti gomina tẹlẹri ni ipinlẹ Ọyọ Ṣẹnetọ Isiaka Abiọla Ajimọbi. O pe ẹjọ yii tako ẹni ti wọn kede gẹgẹ bi olubori ninu idije si ipọ Sẹnetọ ẹkun idibo guusu ipinlẹ Ọyọ, Sẹnetọ Kọla Balogun.Adajọ Anthony Apkovi  ti o ṣoju igbimọ ẹlẹni mẹta ti o risi igbẹjọ naa lo kede abajade iṣẹ iwadii wọn lọjọ Iṣẹgun.Lara awọn ẹsun ti Abiọla Ajimọbi fi kan Kọla Balogun naa ni aiṣe eto idibo abẹnu ninu ẹgbẹ oṣelu PDP ki o to dije, ṣiṣẹ amulo awọn janduku lati ji apoti ibo gbe, titọwọ bọ akọsilẹ ẹsi ibo ati bẹẹ bẹẹ lọ. Sugbọn ile ẹjọ ni gbogbo ẹsun naa ni ko ri ẹsẹ walẹ nitori aisi ẹri aridaju.Ninu ifọrọwanilẹnuwo pẹlu awọn akọrọyin, ọkan lara awọn agbẹjọro fun Sẹnetọ Kọla Balogun, Amofin Isiaka Abiọla Ọlagunju ṣe alaye wi pe ohun ti ko kan Ajimọbi lo n dasi. O ni ki lo kan Ajimọbi nipasẹ ẹsun ti o fi kan pe Sẹnetọ Balogun ko kopa ninu eto idibo abẹnu ki o to dije ninu ẹgbẹ oṣẹlu PDP. Ọlagunju tẹsiwaju wi pe ifẹ ọkan awọn ara ilu lo gbe onibara oun de ipo ti ko si ni ohunkohun ṣe pẹlu ẹsun mago-mago ti ẹgbẹ oṣelu APC fi kan an.O ni ohun idunnu nla lo jẹ wi pe idajọ naa so eso rere fun Sẹnetọ Kọla Balọgun lẹyin ọpọlọpọ atotonu. A gbiyanju lati ba awọn agbẹjọrọ ati alatilẹyin ẹgbẹ oṣelu APC sọrọ lẹyin idajọ naa, ṣugbọn pabo lo jasi.Ariwo ọkan-o-jọkan orin lo gba ẹnu gbogbo awọn alatilẹyin Sẹnetọ Kọla Balogun kan lẹyin idajọ naa. Kọla Balogun ti o ti fi igba kan ri jẹ kọmiṣọna fun karakata ati amojuto awọn ẹgbẹ alajẹṣẹku ni ipinlẹ Ọyọ ni wọn kede gẹgẹ bi ẹni ti o jawe olubori ninu eto idibo si ipo Ṣẹnetọ ẹkun idibo guusu ipinlẹ Ọyọ naa. Eto idibo naa o waye lọjọ kẹtaleogun, oṣu keji ọdun 2019. O ni akojọpọ ibo 105,720, ti gomina tẹlẹri nipinlẹ Ọyọ Abiọla Ajimobi si ṣẹ ipo keji pẹlu onka ibo 92,218. Senetọ Ajimọbi ni oun ni oun jawe olubori ninu eto idibo to kọja nipinlẹ Oyo. Idibo yii ni oun ati Kola Balogun ti PDP ti dijọ dupo lori ṣiṣoju guusu ipinlẹ Oyo ni Abuja. Loni ni igbẹjo naa waye nile ẹjọ ọhun. Ẹjọ ti Ajimọbi fi sun ni wi pe Kọla Balogun kọ ni awọn eeyan dibo fun ninu eto idibo to waye loṣu keji ọdun yii. Gbogbo awọn alatilẹyin igun mejeeji ti ji de ile ẹjọ ni kutukutu owurọ oni ti wọn si n reti ohun ti yoo gbẹyin ẹjọ naa. Laipe yii ni akọwe ile ẹjọ naa ranṣẹ wi pe o di aago meji ọsan oni ki idajọ to waye.
politics	BBC Osun Debate 2022: Akin Ogunbiyi ni ìpìlẹ̀ ọ̀tun ni ìpínlẹ̀ Oṣun níló báyìí	Ibẹrẹ ọtun ni mo fẹ́ fun ipinle Osun- Akin Ogunbiyi BBC Yoruba lo sagbekale eto ipade itagbangba ni ipinle Osun. Ninu eto yii ni awon oludije ti ni oore ọfẹ lati wa sọ ohun ti wọn ni lọkan lati se fun awọn oludibo ati olugbe ni ipinle Osun. Ogbeni Akin Ogunbiyi to n dije dupo gomina Osun labe asia ẹgbe oṣelu Accord Party naa salaye erongba rẹ fun awọn ara ilu. Akinibiyi so nipa ipinnu re lori eto aabo, eto ọrọ aje ati ipese iṣẹ. O tun sọ ohun tuntun to ni fun eto ẹkọ.
politics	Tunde Bakare: Àjọjẹ kò dún bẹ́nìkan kò ní ló fa ìjà Sunday Igboho, bẹ́ẹ̀, Orí àwọn Ọ̀dọ́ tó gbàjọba lọ́pọ̀ ọdún sẹ́yìn tó tún kọ̀ láti fipò sílẹ̀ lárúgbó ní Nàìjírìà ti bàjẹ́	Bata to n ro lakọlakọ to fẹ ya ni ọ̀rs ìjọba Buhari- Tunde Bakare. Bata to n ro lakọlakọ to fẹ ya ni ọ̀rọ̀ ìjọba Buhari- Tunde Bakare Ọ̀jẹ̀lú ló bá wa dé ibi ni Naijiria ti kii ṣe iṣelu rara- Pasito Tunde Bakare. O ni: Awọn oloṣelu Naijiria ti gbe pẹpẹ lọ kii ṣe pe wọn n jẹ ni idii pẹpẹ nikan. Tunde Bakare to jẹ ogbontarigi ojiṣẹ Olorun to n dari ijọ Citadel Global Community Church gba BBC Yoruba lalejo. O salaye kikun nipa iṣelu Naijiria lati ọdun 1999. Bakare ni: Mi o ranti boya a ni kọkọrọ ti a fi n tilẹkun nile baba mi. O mẹnuba ipileṣẹ nibi ti ẹru Naijiria ti wọ wa. O ni: Bi ologun ko ba ba ilu jẹ, wọn kii kuro nibẹ, wọn maa n ṣọ ara wọn di 'Ecomog' ni. Nibi ifọrọwerọ pẹlu BBC Yoruba, Pasitọ Tunde Bakare ni iyan Naijiria ti di atungun nitori pe ibeere to yẹ ka maa beere ni pe lati ọdun 1999 n kọ? Se ko tii yẹ ki iyipada wa laye olugbe Naijiria ni? Pasito Tunde Bakare ṣalye fun BBC pe iran ni oun ri ki oun to bẹrẹ iṣelu ati ayipada ni Naijiria lo jẹ oun logun. Lori ọrọ Buhari: Bakan naa lo mẹnuba irinajo rẹ pẹlu aarẹ Buhari, bi wọn ṣe pade ati ọrọ oselu awon mejeeji. O ni titi di isinyi ni oun n ba Buhari sọrọ ṣugbọn o kan maa n gbọ ni, kii gba a wọle. Bakare ni kaka ko san lara ọmọ iya Ajẹ Buhari ni, niṣe nijọba rẹ n fi gbogbo ọmọ bi obinrin ti gbogbo nkan n dojuru Bakare ni ọpọ ọrẹ oun lo n fi Buhari bu oun. O ni Adura lo ku lori ọrọ Naijiria ati pe oun ko ni salọ sibi kankan nitori o ṣi maa dun. Bakare ni koda, oun ati awọn ọmọ oun maa n tọwọ bọwe ni lori pe wọn gbọdọ pada wa si Naijira lẹyin ẹkọ wọn loke okun. Lori ọrọ Sunday Igboho: Tunde Bakare sọrọ lori ọrọ Sunday Igboho pe nitori nkan fi sibi kan ju ibi kan lọ ni awọn ọdọ Yoruba ṣe n gbarata. O ni ti o ba kari, ko sẹni to maa ja. O ni ti igba ba yipada ko ni si wahala ni ẹkun kankan mọ
politics	Àlàyé rèé lórí ohun tó fa ìpàdé tó ń wáyé lọ́wọ́ láàrín Obasanjo, Tinubu, àtawọn ọbalayé ilẹ̀ Yorùbá l'Abeokuta	Nilu Abẹokuta, lọwọlọwọ bayii ipade n lọ lọwọ laarin oludije fun ipo aarẹ lẹgbẹ oṣelu APC, Ahmed Bọla Tinubu pẹlu Aarẹ Naijiria nigbakan ri, Oloye Oluṣẹgun Ọbasanjọ. Gẹgẹ bi iroyin to n tẹ BBC News Yoruba lọwọ, awọn lọbalọba kan nilẹ Yoruba ni wọn pe ipade naa. O si wa laarin Tinubu ati agba oṣelu Oluṣẹgun Ọbasanjọ àti àwọn eekan ọmọ Yoruba miran ki awọn ọmọ Yoruba lee tọ si oju kan naa lasiko idibo apapọ to n bọ lọdun 2023. Lara awọn eekan to wa nibi ipade naa eyi to n lọ lọwọ bayii ni gbọngan ikawe nla ti Oluṣẹgun Ọbasanjọ Library ni Aarẹ Oluṣẹgun Ọbasanjọ, Oludije fun ẹgbẹ oṣelu APC, Bọla Ahmed Tinubu. Awọn mii ni olori ile aṣojuṣofin lorilẹede Naijiria, Họnọrebu Gbajabiamila, awọn gomina ipinlẹ Ogun nigba kan ri, Oluṣẹgun Ọṣọba ati Gbenga Daniel. Pẹlu gomina Dapọ Abiọdun ti ipinlẹ Ogun atawọn eekan miran lẹgbẹ oṣelu naa. Bakan naa lawọn Ọbalaye kannrin-kannrin nilẹ Yoruba pẹlu wa nibi ipade naa.
politics	Dino Melaye, Smart Adeyemi àti Peter Obi sọ̀rọ̀ sókè lórí ìgbẹ́jọ́ Ike Ekweremadu	Lẹyin ti ijọba ilẹ Gẹẹsi fi ṣikun ofin mu igbakeji Aarẹ ile igbimọ aṣofin Naijiria nigba kan ri, Ike Ekweremadu, awọn oloṣẹlu kan ti bẹrẹ si ṣatilẹyin fun. Awọn oloṣelu naa, ninu erongba wọn sọ pe awọn ko gbagbọ pe lootọ ni agba oloṣelu naa gbiyanju lati gba ẹya ara ọdọkunrin kan lọna aitọ. Lara awọn oloṣelu ọhun ni Dino Melaye, Smart Adeyemi ati Peter Obi. Ninu awọn ọrọ ti awọn oloṣelu naa n fi lede lori ayelujara, wọn  ni awọn duro ti Ike Ekweremadu lasiko to n koju iṣoro yii. Ninu ifọrọwerọ pẹlu awọn akọroyin, Sẹnetọ Smart Adeyemi sọ pe awọn aṣofin Naijiria ko ni kọ Ike Ekweremadu silẹ, ati pe ọpọ ninu wọn lo ti n gbiyanju lati kan sii lati igba ti ọwọ ofin ti tẹẹ nilẹ Gẹẹsi. Adeyemi ni awọn ohun kan wa to ṣi ṣokunkun si awọn eeyan nipa ẹsun ti wọn fi kan Ekweremadu, nitori naa, ko tii yẹ ki awọn araalu kan mọ agbelebu. O ni “Ohun to ṣẹlẹ si Ike Ekweremadu ṣeni laanu gidi gan, o si ba awa akẹgbẹ rẹ ninu jẹ ninu ile igbimọ aṣofin nitori ọkan lara wa ni.” “Yatọ si pe o jẹ ọkan lara wa, o jẹ ẹni to ni iwa rere ti kii si ṣe ohun ti ko ba ofin mu.” “Amọ, ko tii yẹ ki a sare maa dẹbi fun afurasi naa lai ti mọ boya o jẹbi tabi bẹẹ kọ.” “Gbogbo awa akẹgbẹ rẹ ni imọlara ohun to n duju kọ, a si duro digbi lẹyin Ike Ekweremadu, a ko ni fi silẹ lasiko yii.” Nigba ti Dino Melaye n fi erongba rẹ lede loju opo Facebook rẹ lori ọrọ Ike Ekweremadu, o ni afurasi ọhun ko kan dede wọ ilẹ Gẹẹsi lati ṣe ohun to ṣe lai kọkọ fi to ijọba ilẹ naa leti. Ninu lẹta kan to fi lede loju opo Facebok rẹ, to si fi akọle kan sii lo ti sọ ọrọ naa. Akọle to kọ sori lẹta naa ni pe “Sẹnetọ Ike Ekweremadu sọ fun ijọba ilẹ Geẹsi nipa irinajo rẹ pẹlu ọmọdekunrin ti a n sọrọ rẹ yii.” “Digbi ni mo wa lẹyin Ike lori ọrọ yii.” Lẹyin naa lo tun fi awọn iwe irinna ọmọdekunrin ọhun lede, to si sọ pe ọjọ ori ori ọmọdekunrin naa ju ohun ti ijọba ilẹ Gẹẹsi sọ ṣaaju lọ.  Oludije sipo Aarẹ ninu ẹgbẹ oṣelu Labour Party, Peter Obi naa ti fi ọrọ ikẹdun ranṣẹ si Ike Ekweremadu. Nigba to n sọrọ loju opo Twitter rẹ nipa ohun ti Ekweremadu n dojukọ nilẹ Gẹẹsi, Peter Obi gbadura fun ẹbi afurasi naa, paapaa fun ilera ọmọ rẹ to n ṣaisan. O ni “Emi atawọn ẹbi mi wa lẹyin Ekweremadu lori iṣoro to n ba finra lọwọ.” “A darapọ mọ awọn oninu ire to n gbadura fun iwosan ọmọbinrin Ekweremadu to ṣaisan, a si ti fa wọn le Ọlọrun lọwọ ki wọn le ri idajọ ododo gba.”
religion	Àwọn obìnrin ìlú Owo ṣe ìwọ́de, wọ́n bẹ Ògún lọ̀wẹ̀ sí àwọn tó kọlu Ṣọ́ọ̀ṣì nìlùú nàá	Ogunlọgọ awọn obinrin, lọmọde, agba ati adelebọ ati arugbo, lo tu jade lonii nilu Owo, lati ṣe iwọde lẹyin ipaniyan to waye ninu ijọ Aguda St. Francis lọjọ aiku. Awọn obinrin ọhun to wọde yika gbogbo ilu n sọ awọn ọrọ aṣẹ ati èpè pe ki ẹsan wa sori awọn to ṣe ikọlu ọhun. Yatọ si pe wọn rin kaakiri, gbogbo awọn obinrin naa lo ja ewe dani, eyi to jẹ apẹrẹ aidunnu si iṣẹlẹ kan. Lẹyin ti wọn yipo ilu tan, ni wọn korajọ si oju kan, nibi ti wọn ti da àdá ati awọn ọ̀bẹ jọ si ilẹ. Bi wọn ṣe da awọn ada naa jọ, ni wọn yiI ka, ti wọn si bẹ oriṣa Ogun lọwẹ lati gbẹsan. Bẹẹ ni ẹnikọọkan wọn n gba adura ati epe bo sẹ wu wọn. Lẹyin eyi ni iya arugbo kan, to jọ pe oun ni adari wọn, paṣẹ pe ki gbogbo wọn o bọ bata silẹ. Lẹyin naa lo mu àdín atì ọ̀bọ̀, to si da a si ori awọn ada ati ọbẹ ti wọn dajọ. Ẹnikan lara wọn to ba akọroyin BBC, Gift Andrew sọrọ, pẹlu omije loju, sọ pe iru nkan bẹẹ ko ṣẹlẹ ri nilu Owo. “Adura wa ni pe Ọlọrun wa yoo fi  idajọ bẹ awọn oniṣẹ ibi naa wo, titi de irandiran wọn.” Lẹyin etutu ti wọn ṣe laarin ọja, ni wọn gbe iwọde wọn lọ si aafin Olowo ti Owo Aafin naa wa ni ẹyin ile ijọsin ti ikọlu ọhun ti waye. Olori ajọ to n mojuto iṣẹlẹ pajawiri ni Naijiria (NEMA) ẹka ti ipinlẹ Ondo, Osun ati Ekiti, Kadiri Olanrewaju, sọ fun BBC iye eeyan to kagbako ninu ikọlu ti awọn agbebọn ṣe si ile ijọsin St. Francis Catholic Church, nilu Owo, ipinlẹ Ondo. Ọgbẹni Olanrewaju sọ pe ni ileewosan FMC Owo, wọn gbe apapọ eeyan mọkandinlogoji wa sibẹ, agbalagba mẹrindinlọgbọn, ọmọde mẹtala. Ninu wọn ni oku agbalagba mẹfa wa, ati ti ọmọde meji. Tí ẹ̀yin gómìnà bá fọwọ́ lẹ́rán, Yorùbá yóò já fún ara wọn - Ooni Ni ileewosan St. Louis Catholic, oku eeyam mẹtala ni wọn gbe de ibẹ, ti eeyan mejidinlgoun si n gba itọju lọwọ. Ni ileewosan aladani kan, eeyan kan pere lo n gba itọju lọwọ, wọn ti tọju eeyan meje ti ko farapa pupọ, wọn si ti lọ sile wọn pada. Nileewosan aladani yii kan naa, wọn gbe oku eeyan kan lọ sibẹ. Apapọ awọn tp faragba ninu ikọlu naa jẹ mọkandinlọgọrin. Eeyan mejilelogun ti ku, awọn meje ti pada sile lẹyin itọju, aadọta ṣi wa nileewosan. Ọjọ buruku ni ọjọ Aiku, ọjọ Karun osu Kẹfa ọdun 2022 jakejado ilẹ Naijiria ati lawujọ agbaye nigba ti awọn agbebọn kan yabo ile ijọsin ijọ aguda kan nilu Owo. Orukọ ijọ naa ni St Francis Catholic Church to wa nilu naa. Nigba ti BBC Yoruba kan si ile ijọsin ọhun ti isẹlẹ ipaniyan ti waye, se ni a ri ti ẹjẹ kun ile ile ijọsin naa ati ita rẹ. Bakan naa ni a ri oku awọn eeyan kan ninu ile ijọsin naa amọ a ko le sọ apapọ iye ẹmi to ba isẹlẹ naa lọ. Awọn eeyan to fori sọta ikọlu ni sọọsi nilo ẹjẹ: Bakan naa ni BBC Yoruba tun kan sawọn ile iwosan meji, St Louis at Federal Medical Centre ti wọn wa nilu Owo nibi ti wọn gbe awọn eeyan to farapa lọ. Nibẹ si ni awọn osisẹ ilera naa wa n rawọ ẹbẹ sawọn araalu lati wa fi ẹjẹ silẹ fun awọn eeyan ti ẹjẹ pupọ danu lara wọn lasiko ikọlu naa. Bakan naa la ri pe awọn osisẹ agbofinro bii ọlọpaa ati Sọja ti de sile ijọsin naa lati maa ko oku awọn eeyan to fori sọta ikọlu ọhun. Akeredolu seleri lati mu awọn eeyan to sisẹ ibi ọhun: Nigba to se abẹwo sibi isẹlẹ, gomina ipinlẹ Ondo, Rotimi Akeredolu rọ awọn araalu lati fi ọwọ wọnu lori isẹlẹ naa, ki wọn ma si se gba ẹsan.
religion	TB Joshua Burial: Wolii Synagogue SOAN jẹ́ Akàndá ẹ̀dá- Oba Enitan Ogunwusi, Ooni Ile Ife	Ifẹ ni akoja ofin, eyi ti Wolii TB Joshua ni lọpọlọpọ- Olori Naomi Ogunwusi Lẹyin o rẹyin, Wolii Temitope Balogun Joshua wọ kaa ilẹ lọ sinmi. Opọlọpọ awọn eekan ilu lo peju pesẹ sibi ayẹyẹ eto ikẹyin ti wọn se fun olori ijọ Synagogue SOAN naa. Olori Naomi Silekunola to soju Ooni ti Ile Ife sapejuwe Wolii naa bi alaanu  ti o nifẹ ara ilu pupọ. Oloye Aladun, Oloye Zaki ti Akoko ni ipinle Ondo ti Wolii TB Joshua ti wa naa ba BBC Yoruba sọrọ lorukọ awọn oloye to ku ti wọn jọ wa si Eko. O sọrọ nipa ipa ribiribi ti Wolii TB Joshua ko ni Arigidi Akoko ati ohun to se laye awọn ara ilu Akoko. Bisoobu Tunde Adegbite to jẹ alaga ẹgbẹ ọmọleyin Jesu CAN ni ipinlẹ Eko naa sọrọ pupọ lori Wolii TB Joshua. Bisoobu naa salaye pe TB Joshua pa ọpọlọpọ lerin nigba aye rẹ. Koda, o salaye bi Wolii naa se bẹrẹ iṣẹ iranṣẹ rẹ ko to di nla bayii ni Eko. Aposle Abiodun Sanya Olu to ṣoju alaga Christian Association of Nigeria lapapo CAN Nigeria naa sọrọ nipa oloogbe TB Joshua. Apostle ni sebi orukọ Jesu ni TB Joshua fi n se gbogbo nakn to n se laye ki ọlọjọ to de. O ni nitootọ TB Joshua ko darapọ mọ ẹgbẹ ọmọleyin Kristi CAN sugbọn o n ṣiṣẹ iyanu loruko Jesu naa ni. Apostle Abiodun ni adura lo ku ki awa ti a wa laye maa gba lori iṣẹ ọwọ wa ati nigba ti ọlọjọ ba de.
religion	Ghana Reverend Father Kiss: Àlùfáà Obeng Larbi tọrọ àforíjì lọ́wọ́ àwọn akẹ́kọ̀ọ́ tó fi ẹnu kò lẹ́nu	"Alufaa ijọ Anglican , Baltharzzar Obeng Larbi to fi ẹnu ko awọn akẹkọọbinrin lẹnu laipẹ yii ti tọrọ aforiji lọwọ awọn akẹkọọ naa. Bakan naa lo tun tọrọ aforiji lọwọ awọn ẹbi wọn, ati ijọ Ọlọrun to fi mọ gbogbo araalu. Ọsẹ to kọja ni fidio kan gba ori ayelujara, eyi to ṣafihan Alufaa Larbi, bo ṣe n fi ẹku ko awọn akẹkọọbinrin mẹta lẹnuwo, lasiko ti wọn n ṣe ayẹyẹ kan nile ẹkọ wọn, St. Monica College of Education, lorilẹ-ede Ghana. Alufaa Larbi sọ pe oun n gbiyanju lati ki wọn fun bi wọn ṣe tayọ lẹnu ẹkọ wọn, paapaa bi wọn ṣe n lọ fun iṣẹ ode. O ni akẹkọọ ipele kẹta ni awọn ọmọbinrin naa, ti wọn si n lọ fun iṣẹ ode ti wọn n pe ni 'teaching practice' ni ede Gẹẹsi. Alufaa naa sọ pe ki gbogbo eniyan dari jin oun, ki wọn o si gbadura fun un lasiko idanwo yii. ""Mo tọrọ aforijin fun awọn nkan ti mo ṣe ninu fidio naa. O daju pe mo ti fi ọwọ yẹpẹrẹ mu awọn nkankan . Mo gba pe iwa mi ko bojumu nibi to ti ṣẹlẹ, bi ko tiẹ si Covid-19 nita."" Lẹyin ti fidio naa jade sita ni awọn alaṣẹ ijọ Anglican gbe igbimọ kalẹ lati wadii ọrọ naa, ti wọn si jẹjẹ pe awọn yoo ba Alufaa Larbi wi pẹlu ofin ati ilana ijọ wọn. Lẹyin wakati mẹrinlelogun ni wọn paṣẹ fun alufaa naa lati fi isẹ silẹ fun igba diẹ, gẹgẹ bi alufaa ile ẹkọ naa, titi iwadii yoo fi pari. Ti wọn si tun sọ pe eto igbani ni imọran ti n waye fun awọn akẹkọọbinrin naa, lati le dena ibanujẹ ọkan to le fẹẹ jade nipa iṣẹlẹ naa. Ara meeriri, mo ri ori ologbo lori atẹ ni isẹlẹ to waye nile ẹkọ olukọni agba ti St Monica nilu Kumasi, lorilẹede Ghana. Ayẹyẹ ikẹkọọjade lo n waye nile ẹkọ naa to jẹ ti ijọ Anglican, ti Fada Balthazar Obeng Larbi si jẹ Alufa ile ẹkọ naa. Amọ Fidio kan to gba ori ayelujara kan lẹyin ayẹyẹ ikẹkọjade naa, lo se afihan Fada yii, to n fi ẹnu ko awọn akẹkọbinrin mẹta lẹnu lara awọn akẹkọọjade naa. Koda, ọpọ awọn alejo lo wa ninu gbọngan ti ayẹyẹ naa ti n waye lo n patẹwọ fun  lasiko ti Fada naa gbe ẹnu si ẹnu awọn akẹkọọ ọhun. Isẹlẹ yii si lo waye lasiko ti abala kẹta ọwọja arun arun Coronavirus n peleke si lorilẹede Ghana. Fidio naa, ti ko to isẹju kan, lo n se afihan Fada Obeng Larbi yii, nibi to ti n fi ẹnu ko ikọọkan awọn akẹkọbinrin naa lẹnu. Akẹkọbinrin kẹta to lo ibomu lo kọkọ tiiri ara lati fi ẹnu ko Fada lẹnu amọ ti alufa naa ni ko yọ ibomu rẹ lati gba ""kiss"" oun. Fidio yii lo ba ibinu ọpọ eeyan pade lori ayelujara, ti wọn si n pe Fada naa ni ẹni to le ba ọmọde lopọ tabi ko arun ba wọn lasiko arun Covid-19 yii. Nigba to di ọjọ Isẹgun ni ijọ naa kede pe ki Fada Balthazar Obeng Larbi lọ rọọkun nile na lẹyin ipade ti awọn alasẹ ijọ ati ile iwe naa se lati tanna wadi ihuwasi rẹ to n fa ariwo naa. Koda, loju ẹsẹ ni wn ti gba ipo alufa ileẹkọ naa lọwọ Fada yii, ti wọn si tun ni ko ni sisẹ bii amofin mọ fun ẹka eto ẹkọ lorilẹede Ghana fun ẹkun Ashante. Bakan naa ni ijọ wa kede fawọn araalu pe wọn ti n se idanilẹkọ fun akẹkọbinrin mẹtẹẹta ti ọrọ yii kan. ""A ti ni ki Fada Balthazar Obeng Larbi lọ rọọkun nile na gẹgẹ bii Alufa ileẹkọ olukọni naa, ta si tun ko lọ sinmi lori awọn isẹ miran to n se titi ta fi pari iwadi wa lori awọn ẹsun ti wọn fi kan. Bakan naa ni igbimọ to n tanna wadi ẹsun alufa naa yoo gbe aba kalẹ lori igbesẹ to kan lori isẹlẹ yii lẹyin iwadi wọn."""
religion	Rev Fr Ejike Mbaka: Ìfọ̀rọ̀wánilẹ́nuwò ní BBC bá dé ọ̀dọ̀ òjíṣẹ́ Ọlọ́run, ìyà ló fi pàdé wọn	"Gbajugbaja ojisẹ Ọlọrun kan ninu ijọ Aguda katoliki, Fada Ejike Mbaka  atawọn ọmọ ijọ rẹ kan kọlu awọn akọroyin BBC meji ati awakọ wọn nilu Enugu. Awọn akọroyin naa, Chioma Obianinwa ati Nnamdi Agbanelo pẹlu awakọ wọn, Ndubuisi Nwafor ni awọn fada meji mii tẹle lọ sibi ifọrọwanilẹnuwo sọdọ Mbaka. Awọn fada mejeeji naa ni  orukọ wọn n jẹ Cajethan Obiekezie ati igbakeji rẹ, Solomon Orakam Fada Obiekezie, to se agbatẹru eto ifọrọwanilẹnuwo naa, lo lewaju ikọ iroyin BBC lọ sinu ijọ Adoration Ministry ti Mbaka n lewaju rẹ ni deede aago mẹwa owurọ. Eto ifọrọwanilẹnuwo naa ko tete waye ni kete ti wọn de ile ijọsin naa, tori Mbaka n waasu lọwọ. Ikọ iroyin BBC ti Fada Obiekezie lewaju rẹ, wa morile ile Mbaka lẹyin ti isin naa pari ni deede aago marun irọlẹ lati seto ifọrọwanilẹnuwo ọhun. Nigba ti fada Mbaka si wọnu ile, awọn ikọ iroyin BBC wa ninu ọkọ wọn nita, ni Fada Obiekezie ba wọnu ile lati lọ jiroro pẹlu fada Mbaka, amọ ko pẹ ni awọn gende ọkunrin bii ogun yi mọto ikọ iroyin BBC ka. Gẹgẹ bi akọroyin wa, Chioma Obianinwa se salaye, awọn ọkunrin naa gba awọn irinsẹ akọroyin olowo iyebiye ti wọn gbe dani, ti wọn si dunkooko lati pa wọn danu nitori pe wọn ni wọn kọ 'awọn iroyin ti ko dara nipa Fada Mbaka'. Obianinwa ni ""Mbaka sọ pe ka duro titi di ipari isin ti oun n se fun ifọrọwanilẹnuwo naa. Awọn ọkunrin to wa nita ile naa ni BBC Igbo maa n kọ iroyin ti ko dara nipa Mbaka. Wọn bẹrẹ si na Nnamdi, Solomon ati Ndubuisi. Won fun wọn ni ọpọ ọsẹ alagbara lori ati ni gbogbo ara."" Akọroyin BBC naa tẹsiwaju pe Mbaka ati Obiekezie jade wa latinu ile nigba ti wọn gbọ ariwo ija to n lọ nita, ti Fada Mbaka si kọju si oun naa, bẹẹ lo n fi awọn ika ọwọ rẹ gun oun loju, to si n pe oun ni 'Elesu'. ""Igbesẹ Mbaka yii gan lo sewuri fun awọn gende ọkunrin naa lati maa tẹsiwaju nidi ikọlu ti wọn n se, ti Fada Mbaka naa si n pariwo lati maa bu wa. O pasẹ fun awọn ọkunrin naa lati gba awọn ẹrọ ibaraẹnisọrọ ati ẹrọ ayaworan wa. Wọn ni awọn yoo pa wa lai si ohunkohun ti yoo sẹlẹ, ti wọn si si irun atọwọda ti mo de sori. Bakan naa ni wọn fun Nnamdi lọrun, ti Fada Obiekezie si n pariwo fun wọn lati dẹkun ikọlu naa sugbọn se ni wọn kọju ija si oun naa, ti wọn si gba ẹrọ ibaraẹnisọrọ rẹ pẹlu."" Chioma Salaye. Obianinwa ni ikọlu naa dawọ duro nigba ti oun pariwo pe ""Gbogbo aye ni yoo mọ pe ile Fada Mbaka ni wọn ti pa awọn."" ""Igba yii ni Fada Mbaka wa sọ fun wa pe ka maa lọ ki awọn gende oun to pa wa. O pasẹ fun wọn pe ki wọn da awọn foonu ati irinsẹ wa ti wọn gba pada, ti wọn si le wa jade kuro ninu agbala wọn. Awọn ọkunrin naa tun n tẹle wa titi ta fi filu naa silẹ lọ gba iwosan ati iranwọ ọlọpaa."" Nigba ti ileesẹ BBC pe Fada Mbaka lati oju opo Facebook rẹ, o ti pa aago rẹ."
religion	ISWAP: Iléeṣẹ́ ọmọ ogun Naijiria ní Abu Musab Al Barnawi ti jáde láyé	"Ọgagun kan nileeṣẹ ọmọ ogun Naijiria ti sọ fun awọn akọroyin pe olori ọmọ ikọ Islamic State ni Iwọ Oorun ilẹ Afrika, ISWAP, ti jade laye. Igba akọkọ ree ti ileeṣẹ ọmọ ogun yoo fidi ọrọ mulẹ pe lootọ ni Abu Musab Al Barnawi ti ku lati igba iroyin nipa iku rẹ ti gbode kan ninu oṣu Kẹjọ, ọdun yii. Nigba to n fesi si awọn ibeere kan lasiko ipade awọn minisita niluu Abuja, ọga agba ileeṣẹ ọmọ ogun Naijiria ni  ""Al Barnawi ti ku."" Bo tilẹ jẹ pe ko sọ bi olori agbesumọmi naa ṣe ku ati ibi ti o ku si, o kan fidi rẹ mulẹ pe o ti ku ni. Ṣaaju ni awọn iroyin kan ti kọkọ n gbode pe olori ikọ ISWAP naa ti jade laye lẹyin to farapa nibi ija kan pẹlu awọn alatako ninu ẹgbẹ agbesumọmi kan naa ninu oṣu Kẹjọ ọdun 2021 yii. Ileeṣẹ iroyin BBC ko tii le fidi ọrọ naa mulẹ titi di akoko yii nitori ọpọ igba ni ileeṣẹ ọmọ yoo fi ọrọ sita pe awọn ti pa olori ẹgbẹ agbesumọmi ṣugbọn ti ọrọ ko ni ri bẹẹ. Ẹwẹ, ẹgbẹ Islamic State naa ko tii sọ ni pato boya ni tootọ ni adari awọn ni iha Iwọ Oorun ti papoda ṣugbọn ninu oṣu Keje, wọn kede pe adari awọn, Abubakar Shekau jade laye lẹyin to gbẹmi ara rẹ pẹlu ẹwu ti wọn so ado oloro mọ lara. Ọdun mẹwaa gbako ni Shekau fi dari ikọ Boko Haram. Ṣugbọn ṣaaju iku Shekau ni ileeṣẹ ọmọ ogun ti maa n kede pe awọn ti pa a ṣugbọn lẹyin akoko diẹ si ikẹde wọn ni yoo sọrọ soke pe oun ṣi wa laye. Wayi o, lẹyin iku Shekau ni ileeṣẹ ọmọ ogun kede pe ogunlọgọ awọn ọmọ ẹgbẹ agbesumọmi jọwọ ara fun ijọba Naijiria."
sports	UFC 263 results: Israel Adesanya fàgbà han Vettori lẹ́ẹ̀kejì nínú ìjàkadì UFC	"Ajijakadi ọmọ Naijiria, Israel Adesanya ti jẹwọ ara rẹ bii ọmọ Akin lẹyin to fọ Marvin Vettori lẹnu ninu ija UFC 263 to waye lalẹ ọjọ Abamẹta ni gbagede Gila River. Aṣeyọri naa ti mu ki Adesanya si wa lori itẹ gẹgẹ bii ajijakadi to lamilaaka julọ ni ipele ""middleweight"" ni UFC. Lẹyin ti ijakadi naa de ipele karun ni awọn to n dari rẹ sọ pe o to gẹ, ti wọn si kede maaki 50-45, 50-45, 50-45 gẹgẹ bii esi ijakadi ọhun, eyii fi han pe Adesanya lo gbegba oroke. Eyii ni igba keji ti Adesanya yoo fagba han Vettori ninu idije UFC. Igba akọkọ ti awọn mejeji kọkọ wọya ija ni oṣu Kẹrin ọdun 2018, eyii to jẹ ijakadi keji ti Asdesanya yoo kopa ninu rẹ ni UFC. Bo tilẹ jẹ pe Vittori halẹ ni abala akọkọ ijakadi ọhun, ṣugbọn Adesanya fagba han an pẹlu ọpọlọpọ ẹṣẹ ati ikuku. Adesanya lo bori ija ọhun bo tilẹ jẹ pe Vittori ti kọkọ n lẹnu ṣaaju pe oun yoo fi ọpalamba ija jẹ Adesanya. Aṣeyọsri yii ni igba kẹta ti Adesanya yoo ṣe jaweolubori gẹgẹ bii ajijakadi to milẹ julọ ni ipele middlewweight ni UFC."
sports	Jawahir Roble: Hijab tí mò n lò kọ́kọ́ jẹ́ ìyàlẹ́nu fún àwọn agbábọ́ọ̀lù mi	Lọdun 2004 ni ẹbi JJ Roble fi ilu abinibi wọn, Somali silẹ nitori ogun, ti wọn si ṣe ibugbe tuntun mi i si Wembley ni ilẹ Gẹẹsi. Ni bayii, oun ni obinrin alawọdudu akọkọ, to jẹ musulumi to tun n wọ hijab, to jẹ adari ere bọọlu nilẹ Gẹẹsi. Afojusun rẹ ni lati jẹ iwuri fun ọpọlọpọ obinrin si i, lati maa gba bọọlu. Ati lati gbe awọn agbabọọlu obinrin ni England de ipo pataki ninu iṣẹ wọn. O gba awọn ọdọbinrin ni imọran pe ko si ohun ti wọn ko le ṣe ti wọn ba ti gbagbọ ninu ara wọn pẹlu atilẹyin Olorun.
sports	Chelsea vs Tottenham: Lampard àtàwọn agbábọ́ọ̀lù Chelsea dọ́wọ́jọ wó òrùlé Stamford Bridge lu Mourinho àti Tottenham	Agbaọjẹ agbabọọlu Chelsea tẹlẹ, to ti di akọnimọọgba ẹgbẹ agbabọọlu naa bayii, Frank Lampard lo moke ninu ija oun ati ọga rẹ, Jose Mourinho ni papa iṣere Stamford Bridge lọsan ọjọ Satide. Atamọtaṣe, Olivier Giroud lo gbayo alakọọkọ wọle fun Chelsea nigba ti ifẹsẹwọnsẹ naa di iṣẹju mẹẹdogun. Lẹyin iṣẹju mẹta ti wọn bẹrẹ abala keji ere bọọlu ọhun ni adilemu, Marcos Alonso gba ayo keji sawọn Tottenham Chelsea. Nisẹ ni akọnimọọgba Tottenha, Jose Mourinho dori kodo lẹyin ti ọwọ iya ba ikọ agbabọọlu rẹ Tottenham Hotspurs. Ti ẹ ko ba gbagbe, Mourinho ti ṣe akọnimọọgba ẹgbẹ agbabọọlu Chelsea fun igba meji ọtọọtọ. Amọ Eric Lamela to wọle da ayo kan pada eyi to jẹ ki ere bọọlu pari si ayọ meji si ẹyọkan.
sports	Man City vs Man United: Manchester City po ẹ̀kọ ìbànújẹ́ fún Manchester United pẹ̀lú 4-1	"Ija agba meji laarin ikọ agbabọọlu Manchester city ati manchester United ti yanju ọrọ si akata Manchester City pẹlu bi Debryne atawọn akẹgbẹ rẹ ṣe na manchester United bi ẹni na bara. Goolu mẹta si ẹyọkan ni City fi jẹwọ 'awa la nilu' fun Manchester United ni ifẹsẹwọnsẹ 'Manchester derby"" naa. Kevin De Bruyne lo kọkọ ṣide fun Manchester city nigba ti ifẹsẹwọnsẹ naa wọ iṣẹju mejila ki Jandon Sancho to da a pada bi owo baba ijẹbu nigba ti ifẹsẹwọnsẹ naa wọ iṣẹju mejilelogun. Debruyne tun fi ọkan le nigba ti bọọlunaa wọ iṣẹju kejilelogoji. Riyad Mahrez tun fi goolu kan sii  nigba ti ifẹsẹwọnsẹ naa wọ iṣẹju kejidinlaadọrin ko to de e lade nigba ti ifẹsẹwọnsẹ naa wọ iṣẹju kọkanlelaadọrun. Awọn iroyin fidi rẹ mulẹ pe pẹlu ara ti De Bruyne da ninu ifẹsẹwọnsẹ 'Manchester derby' tọtẹ yii, o ti di igba mejidiinlaadọrun ti Debruyne ti ni ipa ati ipin ninu goolu ti wọn gba wọle ninu ọgọrun ifẹsẹwọnsẹ to gba ni ibuba ẹgbẹ agbabọọlu rẹ lasiko to wa pẹlu Chelsea ati isinyi to wa pẹlu manchester city. Igba kejilelogun ree ti Manchester United ati Manchester city yoo maa koju ara wọn ni idije premier league niyi, amọṣa man United lo n bori lọpọ igba julọ. Christiano Ronaldo ko lee kopa ni ifẹsẹwọnsẹ naa pẹlu bi iroyin ṣe jade pe o ti ko COVID-19 pẹlu"
sports	Afcon 2021: Ṣé lóòótọ́ ní ọ̀rọ̀ tàwọn èèyàn n sọ pé ẹmí òkùnkùn ààrẹ Buhari ló kó bá Super Eagles?	Ọpọ ololufẹ ere bọọlu ọmọ Naijiria ni yoo ji lowurọ ọjọ Aje pẹlu ibanujẹ ọkan nitori ijakulẹ Super Egales ninu idije Afcon to n lọ lọwọ. Lalẹ ọjọ Aiku ni wọn fidi rẹmi lọwọ akẹgbẹ wọn lati Tunisia ninu abala komẹsẹoyọ. Goolu kan sodo lawọn Carthage Eagles lati Tunisia fi fagba han Super Eagles. Ọrọ yii fọwọ kan ọpọ ọmọ Naijiria lẹmi paapa nitori iru ireti ati agbẹkẹle ti wọn ni ninu ikọ Super Eagles. Itara yii foju han ninu ariwiisi awọn eeyan paapa loju opo Twitter nibi ti wọn ti nda awọn eeyan kan lẹbi ijakulẹ Super Eagles. Bawọn kan ṣe n da ẹbi ru aṣọle Super Eagles Maduka Okoye, ti ko le da bọọlu to wọ awọn Eagles durọ, bẹẹ lawọn mii n sọ pe adari ere naa lẹbi tiẹ naa. Eleyi to wa jẹ babanbari ninu ẹni tawọn eeyan da lẹbi ni aarẹ Buhari. Ṣé ẹmi buruku Buhari lo mu ki awọn Super Eagles fidi rẹmi? Loju opo Twitter awọn eeyan n sọ pe ipe ti aarẹ Buhari pe Super Eagles  lo ko ba wọn. Ṣaaju ki ikọ naa to koju Tunisia, ni aarẹ Buhari pe awọn agbabọọlu naa, to si sọ ọrọ iwuri gẹgẹ bi baba orileede si wọn. Amọ ọrọ yii ti wa fẹ di ohun tawọn kan n sọ pe aarẹ lo ko ba Super Eagles. Ninu wọn la ti ri gbajugbaja alatako aarẹ nni, Reno Omokri. Loju opo rẹ ni Twiter Omokri ti gbe fidio kan sita nibi to ti sọ pe aarẹ lo jẹ ki awọn Super Eagles pade ijakulẹ yii. Gẹgẹ bo ti ṣe wi, o ni ko yẹ ki awọn ajọ ere bọọlu NFF gba ki aarẹ pe Super Eagles. ''Ki lo n ṣe awọn NFF yii gaan? Ṣe wọn ti gbagbe ohun to ṣẹlẹ lẹyin ti aarẹ pe Anthony Joshua ni?Tabi awọn ikọ Super Eagles ninu idije Afcon to kọja?'' O tẹ siwaju pe lati igba ti ikọ yii ti bẹrẹ idije Afcon, wọn ko gba kaadi kankan bi kii ṣe igba ti aarẹ wa pe wọn ṣaaju ifẹsẹwọnsẹ wọn. ''Iwobi gba kaadi pupa, wọn fun Iheanacho naa ni Yello. Lati igba ti wọn ti n gba bọọlu ninu idije yii, eleyi ko ṣẹlẹ ri. Ki lo wa de to ṣe pe ọjọ ti aarẹ Buhari pe wọn ni ajalu wọnyi n ṣẹlẹ?'' Ki lawọn eeyan sọ lori fidio Omokri yi? Iriwisi ọtọọtọ lo ti n ba ọrọ ti Omokri sọ wa. Awọn miran ati ohun ti wọn sọ nipa ipe aarẹ Buhari si Super Eagles ree: Yatọ si Super Eagles ti Omokri sọ pe ẹmi okunkun aarẹ lo ko ba a, o tun sọ pe aarẹ lo ko ba Anthony Joshua to fi fidi rẹmi ninu ija rẹ pẹlu Oleksandr Usyk. Oṣu Kini ọdun 2020 ni aarẹ ati Anthony Joshua pade lasiko ipade okoowo laarin Afrika ati ilẹ Gẹẹsi ni London. Bawọn kan ṣe n fi awada sọ pe lootọ lọrọ to wi lawọn miran n sọ pe ko tọ bo ṣe da ẹbi yi ru aarẹ ati pe ko si ootọ ninu ọrọ rẹ. Wale Gates fesi pada fun Omokri pe Anthony Joshua ko fidirẹmi ninu ija rẹ lẹyin to pade aarẹ ni oṣu kini ọdun 2020. O ni a le fi ọrọ aarẹ se awada ṣugbọn iwa aigbọn ni ki eeyan wa ṣe fidio lori rẹ. Ero rẹ ati awọn miran naa si papọ. Arakunrin @Toyosky4real loju opo Twitter ni iru orire ati mi daada aarẹ lo y ki awọn eeyan maa tọrọ. Bakan naa lọrọ ri lọdọ @whelegbo to ni awọn adari ikọ naa lẹbi ti wọn ninu ọrọ to wa nilẹ yi
