category	headline	text
business	Mzozo wa UKraine: Kati ya Marekani na Urusi, je ni nani muuzaji mkubwa wa silaha duniani	"Sababu kuu ya vita kati ya Urusi na Ukraine ni hofu. Urusi inahofia kwamba iwapo Ukraine itakuwa mwanachama wa Nato usalama wake utakuwa hatarini . Wakati huohuo Ukraine inaiogopa Urusi. Kutokana na hofu hiyo, alikuwa anataka uanachama wa Nato na hofu yake mara moja ikabadilika na kuwa ukweli. Hofu nynegine inazungumziwa kati4kati ya vita vya Ukraine na Urusi - hiyo ndio hofu ya uwezekano wa kuzuka kwa vita ya tatu ya dunia. Ijapokuwa hakuna sababu mwafaka kwa kuwepo kwa hofu hiyo, mataifa tofauti pia yameamua kuongeza uwekezaji  katika sekta ya ulinzi kutoikana na hofu hiyo. Mifano ya hivi karibuni ni kati ya Ujerumani na china. Mataifa hayo yote yana njia moja tu ya kuondoka hofu hiyo ya kuzuka kwa vita vyovyote vikuu - na hiyo ni kupitia silaha. Urusi yaishambulia Ukraine:Mengi zaidi Mwanzo wacha tujifahamishe kuhusu mataifa yanayofanya biashara kubwa ya silaha. Marekani , Urusi, Ufaransa , Ujerumani na China pamoja yanamiliki asilimia 75 ya silaha zote duniani. Kwasasa Marekani ndio inayoongoza huku Urusi ikiwa katika nafasi ya pili. Lakini Urusi pia inataka kuongoza katika soko hili. Marekani inaunga mkono Ukraine katika vita hii kwasbabu wataalam wengi wanavitaja kuwa vita kati ya Marekani na Urusi. Kw sasa , marekani na mataifa mengine mengi ya Ulaya yanaisaidia Ukraine na silaha , ambazo pia zimekuwa zikiitishwa na rais wa Ukraine Volodymyr Zelensky . Kutokana na hilo, madai pia yanatolewa dhidi ya Mrekani kwamba inataka kuongeza soko lake la silaha kutokana na hofu ya usalama. Kulingana na ripoti ya 2021 ya Taasisi ya Utafiti wa Amani ya Kimataifa kutoka Stockholm (Sipri) yenye makao yake Uswidi, wanunuzi watano wakubwa wa silaha katika soko hili lenye hofu ni Saudi Arabia, India, Misri, Australia na Uchina Tukiangalia kwa makini nchi zinazouza na kununua, inafahamika kuwa China ndiyo nchi pekee ambayo jina lake liko katika orodha ya nchi zinazouza silaha nyingi zaidi na nchi zinazonunua silaha nyingi zaidi. Mtaalamu wa masuala ya ulinzi Rahul Bedi anaeleza sababu ya hili. Kulingana na yeye, ""Uchina ina fomula ya zamani iliyojaribiwa. Kwanza inanunua silaha kutoka nchi zingine na kisha 'kuirekebisha', kutengeneza kitu bora zaidi na kuiuza."" Uhandisi wa ukarabati unamaanisha kubomoa silaha na kuurekebisha . Katika mchakato huu, China pia inafanya baadhi ya mabadiliko katika silaha hiyo kulingana na mahitaji yake na kisha kuzitumia au kuziuza. Kwa sababu hii, China pia iko mbele katika orodha ya waagizaji wa silaha na pia katika orodha ya wauzaji. Ikiwa unatazama orodha ya wale walionunua silaha kutoka Urusi na Marekani ,utagundua kwamba ni mataifa tofauti kabisa . Kulingana na ripoti ya hivi punde ya SIPRI, wanunuzi watatu wakubwa wa silaha za Urusi ni - India, China, Algeria. India ni mnunuzi mkubwa wa silaha za Kirusi. Wataalamu wanaamini kwamba kwa sababu hii India haitaki kujihusisha na uvamizi wa Urusi Ukraine. Urusi inasaidia India kwa silaha na pia uhamisho wa teknolojia. Kwa sababu hiyo India ina uwezo wa kutengeneza vitu vingine katika nchi yake pia. Miongoni mwa mataifa yanayonunua silaha kutoka kwa Marekani, Saudi Arabia, Australia na Korea Kusini ziko mstari wa mbele katika orodha hii. Lakini sio kwamba India hainunui silaha kutoka Marekani. Kando na Urusi, India pia inanunua silaha kutoka Marekani, Israel na Ufaransa. Hivi majuzi, katika sekta ya ulinzi, serikali ya Modi iliibua kauli mbiu ya 'India inayojitegemea'. Kwa sababu hii pia India inataka kupunguza utegemezi wake kwa Urusi katika sekta ya ulinzi. Hii ndio sababu India haipendelei upande wowote katika vita hivi. Iwapo India itasema kitu kinyume na Urusi au kuunga mkono Ukraine, basi inaweza kusababisha mpasuko katika urafiki kati yake na Marekani . Kwa wakati huu, India haiko katika nafasi ya kuanzisha uadui na Marekani. Kauli mbiu ya 'India inayojitegemea' kuhusu sekta ya ulinzi imekuwa na athari kubwa kwa Urusi. Kulingana na ripoti ya SIPRI, soko la silaha la Urusi lilikua pakubwa kati ya 2016-18, lakini likapungua sana mnamo 2019-2020. Katika hili, punguzo la 53% lilitokana na India. Wakati huu, India pia ilichukua silaha kutoka nchi zingine. Ingawa Urusi sasa inageukia Uchina kuuza silaha, lPunguz hilo halijajalizwa kikamilifu. Wakati soko la silaha la Marekani limekua kwa asilimia 15 katika miaka kumi iliyopita, la Russia limepungua kwa asilimia 22. Hata hivyo, Rahul Bedi anasema kuwa picha ya soko la silaha inaweza kubadilika kidogo baada ya vita vya Urusi na Ukraine. Anasema, ""Marekani ina pesa na teknolojia. Kwa sababu hii, ni nambari moja katika soko la silaha. Urusi ina teknolojia ambayo hata Marekani haina. Uchina ina pesa na bidhaa ziko tayari, mbali na kuwa na uwezo  mkubwa wa viwanda kufanya hivyo. Ikiwa Urusi na China zinakaribia kuifikia Marekani, basi  ni kwa muda gani utawala wa Marekani katika soko la silaha utaendelea, haijulikani."
business	Sarafu mpya Kenya: Je, tayari kuna noti mpya feki zinazosambaa?	"Kumekuwepo na taarifa zinazoenea katika mitandao ya kujamii kwamba noti mpya za thamani kubwa zaidi Kenya tayari imeghushiwa. Noti hizo za shilingi 1000 zilizinduliwa wakati wa sikukuu ya Madaraka pamoja na noti nyingine kutimiza masharti ya kikatiba, kukabiliana na ufisadi na ueneaji wa fedha ghushi. Ukurasa mmoja maarufu wa kijamii ulieneza ujumbe unaodai kwamba tayari kuna noti mpya bandia ambazo zinaenezwa. Hata hivyo, hakuna ushahidi wowote kwamba taarifa hizo ni za kweli. Taarifa hizi zilienezwa vipi? Ukurasa maarufu ya kuhusu hali ya foleni au msongamano wa magari barabarani Kenya katika Twitter, Ma3Route, ambao una zaidi ya wafuasi milioni moja, ulieneza ujumbe na picha zilizokuwa zimepakiwa mtandaoni na mtu mwingine zikidai kwamba kulikuwa na noti bandia. ""Iwapo mtu anaweza kubaini chanzo cha picha hii, basi Wakenya wasio na hatia wataokolewa [kutoka kwa matapeli]. Hizi ndizo noti bandia zinazoenezwa,"" ujumbe huo wa Twitter ulisema. Mamilioni ya fedha feki za kigeni yakamatwa Kenya Athari ya Tanzania kusitisha ubadilishanaji wa fedha na Kenya Jinsi wadukuzi walivyoiba bilioni 21 Kenya Ujumbe huo uliashiria kwamba noti zilizokuwa kwenye picha hiyo zilikuwa bandia. Hata hivyo, hivyo si kweli. Noti zilizopigwa picha ni noti halali. Aliyendika ujumbe huo alikanganyikiwa kati ya upande mbele na nyuma wa wa noti mpya za shilingi 1,000 za Kenya. Upande mmoja, kuna picha ya Majengo ya Bunge na upande mwingine Jumba la Kimataifa la Mikutano la Kenyatta (KICC). Picha zote mbili zinapatikana kwenye noti mpya ya shilingi 1,000. Picha hizo asili yake ni ukurasa wa mwandishi wa BBC ambaye alikuwa amepicha picha noti halali kutoka Benki Kuu ya Kenya. Ujumbe mwingine ulioenezwa sana kwenye WhatsApp na Twitter unasema yupo mtu aliyetapeliwa  $170 (shilingi 17,000 za Kenya) baada ya kukabidhiwa noti bandia za shilingi 1,000. Inaambatanishwa na ujumbe unaowatahadharisha watu wawe ""macho, kuna noti bandia."" Baadhi ya watu kwenye mitandao ya kijamii wanasema rangi kwenye picha ya noti iliyowekwa ina mkolezo tofauti wa rangi. Msemaji mmoja wa Benki Kuu ya Kenyua aliambia BBC kwamba ni vigumu kubaini uhalisia na uhalali wa noti kwa kutazama picha pekee. Aidha, alisema kufikia sasa hawajapokea taarifa zozote za kuwepo kwa noti mpya bandia. Simu yaweza hatarisha afya yako Kulikuwepo pia na taarifa kwamba mwanafunzi wa chuo kikuu kimoja Nairobi alikuwa amekamatwa na noti bandia za jumla ya shilingi 10 milioni. Madai hayo yalichapishwa kwenye blogu kadha na kuenezwa na watu kupitia WhatsApp. Ilidaiwa pesa hizo ghushi zilikuwa za noti za elfu moja na mia tano. Taarifa hizo zilidai kwamba mtuhumiwa ambaye ana miaka 21 alikamatwa baada ya wadokezi kutoa taarifa kwa polisi. Lakini Benki Kuu ya Kenya inasema hakuna kisa kama hicho kilichoripotiwa. Read more from Reality Check Send us your questions Follow us on Twitter"
business	Kampuni ya Nike yawasilisha kesi kwa madai ya kuhusishwa na 'Viatu vya shetani'	"Kampuni ya Nike inashitaki ubunifu wa kampuni ya MSCHF iliyopo Brooklyn juu ya uzinduzi wa kile kinachosemekana kuwa ""Kiatu cha shetani"" chenye tone la damu ya kweli ya binadamu kwenye soli za viatu. Viatu hivyo vinavyouzwa kwa dola 1,018 sawa na (pauni 740), ambavyo vimechorwa alama ya msalaba iliyopinduliwa na pentagramu (nyota ya ncha tano katika duara) na maneno ""Luka 10:18"", vimetengenezwa kwa kuboresha muundo wa kiatu cha Nike Air Max 97s. Kampuni ya MSCHF ilitoa jozi ya viatu 666 Jumatatu ikishirikiana na mwanamuziki Lil Nas X na kusema kwamba vyote viliuzwa chini ya dakika moja. Kampuni ya Nike imedai kuingiliwa kwa chapa au alama ya biashara ya kampuni yake. Viatu vya rangi nyeusi na nyekundu ""vilivyotolewa"" na kampuni ya MSCHF Jumatatu, kulikwenda sambamba na uzinduzi wa nyimbo mpya ya mwanamuzi Lil Nas X ya Montero ya (Call Me By Your Name), ambayo ilitolewa kwa mara ya kwanza kwenye mtandao wa YouTube Ijumaa iliyopita. Katika video ya muziki huo, mwanamuziki huyo wa rapa anateleza kwenye mlingoti kutoka peponi au mbinguni hadi jehanamu au motoni, akiwa amevaa viatu hivyo. Taswira na hiyo na viatu ambavyo vimeandikwa andiko la Bibilia Luka 10:18 - ""Akawaambia, 'Nilimuona shetani akianguka kama radi kutoka mbinguni'."" Kila kiatu kina soli maalum ya muundo wa kampuni ya Nike yenye sentimita za ujazo 60 za wino mwekundu na tone la damu ya binadamu, ambayo ilichangiwa na wanachama wa kampuni hiyo. Kampuni ya Nike ambayo ni maarufu kwa viatu vya michezo imesema kuwa katika kesi yake iliyowasilishwa kwenye mahakama moja mjini New York, kuwa haiidhinishi au kuruhusu utengenezaji wa 'Viatu vya Shetani'. Kampuni ya Nike inataka mahakama kusitisha kampuni ya MSCHF kuuza viatu hivyo na pia kuwazuia kutumia nembo yao ya muda mrefu maarufu kama 'Swoosh'. ""Kampuni ya MSCHF na viatu vyake vya shetani ambavyo havijaidhinishwa kuna uwezekano mkubwa kukasababisha mkanganyiko na dhana fulani na kutengeneza fikra mbaya kati ya bidhaa ya kampuni ya MSCHF na kampuni ya Nike,"" Kampuni hiyo ya utengenezaji viatu vya michezo imesema katika kesi yake iliyowasilisha. ""Kwanza, tayari kuna ushahidi wa kutosha unaoonesha mkanganyiko na dhana potofu sokoni, ikiwemo wito unaotaka watu kususia bidhaa za kampuni ya Nike kufuatia uzinduzi wa viatu vya shetani vya kampuni ya MSCHF, ambavyo inaonekana kana kwamba kampuni ya Nike ndiyo ambayo imeidhinisha na kuruhusu utengenezaji wa bidhaa za hiyo."" Kesi iliyowasilishwa inarejelea ujumbe wa mtandao wa Twitter uliotumwa na mshawishi mkubwa wa viatu @Saint  Ijumaa iliyopita, ambao ulianza kuarifu wateja wake kuhusu kuzinduliwa kwa viatu hivyo na kuvipa umaarufu zaidi kwa umma wikendi kwenye mtandao wa kijamii na hata vyombo vya habari vya Marekani. Baadhi ya wenye msimamo mkali akiwemo gavana wa Dakota Kusini Kristi Noem, na wafuasi wengine wa kidini, wameshutumu viatu hivyo vyenye utata na kumkosoa rapa Lil Nas X na kampuni ya MSCHF kwenye mtandao wa Twitter. Hata hivyo, Lil Nas X alimjibu gavana huyo pamoja na viongozi wa kidini kwenye mtandao wa Twitter, na Jumatatu katika mtandao huo, kulikuwa na vibonzo vya mzaha kwenye wasifu wake baada ya kampuni ya Nike kusema kwamba imechukua hatua ya kisheria."
business	Kenya yashuka kwa idadi ya mamilionea huku Tanzania ikipanda.	Inakadiriwa kuwa Mamilionea 499 kwa kiwango cha dola wamepungua nchini Kenya kutoka mwaka jana. Kwa mujibu wa  ripoti ya mwaka 2020  shirika linalofuatilia  kiwango cha utajiri binafsi wa watu (HNWI) , Wakenya sita pia walishuka kutoka kwenye kikundi cha watu matajiri sana wanaofahamika kama Ultra High Net- Super (YHBW1) wakiwa na zaidi ya shilingi bilioni 3, na hivyo kupunguza idadi yao na kufikia 42. Ripoti hiyo imeeeleza kuwa jinsi uchumi wa Kenya ulivyo waumiza watu binafsi matajiri ambao kila mmoja wao alikua na zaidi ya shilingi milioni 100. Mabadiliko haya yametokea katika mwaka ambao Kenya imepitia kipindi kigumu cha uchumi, ambacho kilisababisha kushuka kwa faida katika kampuni na hivyo watu  maelfu ya watu walipoteza ajira. Mwaka jana wakenya 2,900 waliorothseshwa na HNWI kama watu binafsi wenye kipato cha juu zaidi mwaka jana ambacho kilipungua kwa asilimia 14.6 ikilinganishwa na mwaka 2017. Zaidi ya miaka mitatu, Kenya ilikabiliwa na sintofahamu ya kisiasa  kufuatia uchaguzi wa mwaka 2017, jambo ambalo liliwafanya wawekezaji kuwekeza nchini humo. Hali mbaya ya hewa pia ambayo iliathiri kilimo- ambacho huchangia ukuaji wa pato la ndani la taifa. Kushuka kwa idadi ya mamilionea yalikua ni matokeo ya kudorora kwa uchumi, kwa mujibu wa Bw Andrew, mmoja wa watafiti wa ripoti ya utajiri binafsi. Afrika Kusini  iliongoza kwa kuwa na idadi kubwa ya matajiri binafsi  ikiwa na idadi ya watu wenye utajiri  wa kupindukia 1,033, ikifuatiwa na Misri ( 764), Nigeria (724) Morocco na Tanzania (114). Ripoti ya Knight Frank haiwataji watu binafsi, lakini ripoti nyingine za awali ziliwataja  matajiri  nchini Kenya miongoni mwaowakiwa ni Familia ya rais Uhuru Kenyatta, rais wa zamani wa Kenya Daniel arap Moi na familia ya waziri wa zamani  hayati Nicholas Biwott miongoni mwa matajiri zaidi nchini Kenya. Wafanyabiashara matajiri  waliotajwa awali ni  pamoja na Vimal Shah, Chris Kirubi na Manu Chandaria. Uchunguzi wa kiwango cha utajiri binafsi  hujumuisha mali alizonazo mtu, pesa tasilimu, marupurupu ya kibiashara  na makazi yake. Bwana Shirley anasema wakati wa uchunguzi wao waligundua kuwa kuna ongezeko la kizazi walichokiita Z, cha watu waliozaliwa baada ya 1995, ambao ni miongoni mwa watu tajiri zaidi na ambao huwafikia kutafuta uhauri wa utajiri nchini Kenya. Idadi ya watu wenye utajiri wa shilingi milioni 100 imeongezeka kwa zaidi ya mara nne kuanzia  800 mwaka 2014 hadi watu 2900 mwaka jana, kwa mujibu wa ripoti ya  Knight Frank.
business	Jalala kubwa China lajaa kabla ya muda uliopangwa	Jalala kubwa kabisa la takataka nchini China linaelezwa kujaa, miaka 25 kabla ya muda uliopangwa. Jalala hilo lililo katika jimbo la Shaanxi, lenye ukubwa wa sawa na viwanja 100 vya mpira wa miguu, lilijengwa kupokea tani 2,500 kwa siku. Lakini badala yake lilikuwa likipokea tani 10,000 za takataka kwa siku, kiasi kikubwa kuliko jalala jingine lolote nchini humo. China ni moja ya nchi zinazofanya uchafuzi wa mazingira zaidi duniani, na imekuwa ikihangaika kwa muda mrefu kutatua changamoto zinazozalishwa na watu bilioni 1.4 wa nchini humo. Jalala kubwa la Jiangcungou lililo kwenye mji wa Xi'an lilijengwa mwaka 1994 kwa lengo la kufanya kazi mpaka mwaka 2044. Jalala hilo linawahudumia zaidi ya watu milioni nane.Lina ukubwa wa karibu mita za mraba 700,000, na kina cha mita 150 na uwezo wa mita za ujazo milioni 34. Mpaka hivi karibuni, Xi'an ni moja kati ya miji michache nchini China ambao kwa kiasi kikubwa inategemea jalala hilo kupokea uchafu kutoka majumbani, hali iliyosababisha kujaa haraka. Mwanzoni mwa mwezi huu, mfumo wa kuteketeza takataka ulifunguliwa na mingine takribani minne zaidi inatarajiwa kufunguliwa mwaka 2020. kwa pamoja mifumo hiyo inatarajiwa kuteketeza takataka kiasi cha tani 12,750 kwa siku. Hatu hii ni sehemu ya mpango wa taifa kupunguza idadi ya majalala, na badala yake kutumia njia ya kuziteketeza takataka. Mwaka 2017, China ilikusanya tani milioni 215 za takataka zinazotoka majumbani, kwa mujibu wa takwimu za nchini humo, ambacho ni kiwango kilichoongezeka kutoka tani 152 miaka kumi iliyopita. Nchi hiyo ilikuwa maeneo ya majalala 654 na maneo 286 ya kuteketeza takataka. Haifahamiki kwa kiasi gani China huchakata taka kwa ajili ya matumizi mengine, kwa kuwa hakuna takwimu zilizotolewa.China ina mpango wa kuchakata 35% ya takataka katika miji mikubwa mwishoni mwa mwaka 2020 kwa mujibu wa ripoti ya serikali. Mwezi Julai, mpango wa kuchakata takataka ulitangazwa kuwa wa lazima mjini Shanghai, hatu iliyoleta ''taharuki'' miongoni mwa wakazi. Mwaka 2015,kulitokea maporomoko katika jalala la takataka kusini mwa mji wa Shenzhen, na kusababisha vifo ya watu 73. Jalala liliundwa kutunza takataka kwa ujazo wa mita za mraba milioni nne, rundo la takataka lenye urefu wa mita 95. China inapokea takataka kutoka nchi nyingine? Haifanyi hivyo hivi sasa, ilikuwa inafanya hivyo zamani mpaka mwishoni mwa mwaka 2017 ikaamua kupiga marufuku uingizaji wa takataka za madaraja 24 tofauti. Mwaka 2017 pekee, China ilipokea tani milioni saba za takataka za plastiki kutoka Ulaya, Japan na Marekani na tani milioni 27 za takataka za makaratasi. Nchi nyingine, kama Malaysia, Uturuki, Ufilipino na Indonesia imepunguza pia. Baadhi ya nchi hizi zimepiga marufuku kuingizwa kwa aina fulani za takataka wakati mwingine hata kuzirudisha zinakotoka Unaweza kusoma
entertainment	Washindi Afrimma: Diamond Platinumz, Nandy, Sauti Sol na Wizkid wang'aa	Wasanii wa muziki wa Bongo Fleva Diamond Platinumz na Nandy kutoka Tanzania wameibuka washindi katika tuzo za Afrimma Awards 2021. Wawili hao waliibuka washindi katika orodha za Mwanamuziki bora wa kiume na yule wa kike Afrika mashariki. Diamond Platinumz aliibuka mshindi baada ya kumshinda  Ali Kiba aliyeonekana kuwa mpinzani wake mkuu, Kaligraph Jones kutoka Kenya , Otile Brown kutoka Kenya, Msanii Meddy kutoka Rwanda, The Ben kutoka Rwanda na Eddy Kenzo kutoka Tanzania. Vilevile video ya  wimbo wa Flavour akishirikiana na Diamond Platinumz na fally Ipupa -Berna  ilitawazwa kuwa video bora ya mwaka. Aliwashinda Tay C - Le Temps, Teni - Hustle, Mz Vee - Baddest Boss, Zuchu - Sukari, Ray Vanny x ,Innos'B - Kelebe Rema - Bounce na Wizkid ft Tems - Essence Upande wa wanawake Nandy aliweza kumshinda Zuchu aliyeonekana kuwa mshindani wake wa karibu , Nadia Mukami kutoka Kenya, aliyekuwa mpenzi wa zamani wa Diamond Platinumz kutoka Kenya  , Tanasha Donna kutoka Kenya, Nikita Kering kutoka Kenya, Vinka kutoka Uganda na Knowles Butera kutoka Rwanda. Hatahivyo taji la mwanamuziki bora wa mwaka lilielekea Magharibi mwa Afrika huku Wizkid akiibuka mshindi. Wizkid aliwashinda Burnaboy na Fali Ipupa na  kuchukua taji hilo. Wengine ni pamoja na Aya Nakamura Mali, El Grande Toto kutoka Morocco , Tay C kutoka Cameroon na Dadju kutoka Congo. Vilevile Wizkid alitangazwa kuwa mshindi wa wimbo bora wa mwaka kupitia wimbo wake alioshirikiana na Tems na Justin Bierber . Katika Orodha  hiyo ,mwanamuziki huyo maarufu Afrika,  Ulaya  na Marekani aliwashinda Focalistic x Davido - 'Ke Star' Remix, Ladipoe ft Buju - Feeling, Calema ft Perola , Soraia Ramos & Manecas Costa - Kua Buaru, Dj Tarico x Burna Boy - Yaba Buluku,Tay C - Le Temps, Naira Marley x Busiswa - Coming na Nviiri the Storyteller ft Bien - Niko Sawa. Kundi la Sauti ndilo lililoshinda kundi bora la muziki Afrika, huku Mercy Chinwo akishinda orodha ya msanii bora wa nyimbo za Gospel , naye David akishinda wimbo wenye ushirikiano bora zaidi . Eddy Kenzo - Uganda Diamond Platnumz - Tanzania - winner Ali Kiba - Tanzania The Ben - Rwanda Khaligraph Jones - Kenya Gildo Kassa - Ethiopia Otile Brown - Kenya Meddy - Rwanda Nadia Mukami - Kenya Vinka - Uganda Zuchu - Tanzania Nandy - Tanzania - winner Sheebah Karungi - Uganda Nikita Kering - Kenya Tanasha Donna - Kenya Knowles Butera - Rwanda Yaw Tog- Ghana Ruger - Nigeria - winner Black Sheriff - Ghana Ayra Starr - Nigeria Marioo - Tanzania Kamo Mphela - South Africa Nviiri the Storyteller - Kenya Busta 929 - South Africa Burna Boy - Nigeria Fally Ipupa - Congo Diamond Platnumz - Tanzania Wizkid - Nigeria - Winner Aya Nakamura - Mali/France El Grande Toto - Morocco Tay C- Cameroon Dadju - Congo  Flavour - Nigeria Sauti Sol - Kenya Stonebwoy - Ghana Yemi Alade - Nigeria Burna Boy - Nigeria Diamond Platnumz- Tanzania Fally Ipupa- Congo Focalistic - South Africa Nadia Nakai - South Africa Sampa the Great - Zambia Rosa Ree - Tanzania Bombshell Grenade - Zambia Askia - Cameroon Eno Barony - Ghana Muthoni Drummer Queen - Kenya Focalistic - South Africa - Winner Slap Dee - Zambia Cassper Nyovest- South Africa Shimza - South Africa Jah Prayzah - Zimbabwe Tha Dogg - Namibia Sjava - South Africa Anselmo Ralph - Angola Olamide - Nigeria Sarkodie - Ghana Moobers - Angola Nasty C - South Africa Khaligraph Jones - Kenya Fik Fameica - Uganda Phyno - Nigeria Yanga Chief - South Africa Focalistic x Davido - 'Ke Star' Remix - winner Dadju ft Tiskola - 'Dieu Merci' Flavour ft Diamond Platnumz x Fally Ipupa - Berna Dj Tarico x Burna Boy - Yaba Buluku Bella Shmurda x Zlatan - Cash App Naira Marley x Busiswa - Coming Diamond Platnumz ft Koffi Olomide - Waah Serge Ibaka x Tay C - Leggo Focalistic x Davido - 'Ke Star' Remix Ladipoe ft Buju - Feeling Calema ft Perola , Soraia Ramos & Manecas Costa - Kua Buaru Dj Tarico x Burna Boy - Yaba Buluku Tay C - Le Temps Naira Marley x Busiswa - Coming Wizkid ft Tems & Justin Beiber - Essence Remix - winner Nviiri the Storyteller ft Bien - Niko Sawa Dr Nkeng Stephens - Cameroon Deska Torres - Kenya TG Omori - Nigeria David Duncan- Ghana Sasha Vybz - Uganda Director Kenny - Tanzania Dammy Twitch - Nigeria Ofentse Mwase - South Africa DJ Spinall - Nigeria DJ Zinhle - South Africa DJ Dollar - Senegal DJ Soupamodel - Nigeria DJ Big N - Nigeria Major League DJz - South Africa DJ Kess - Ghana DJ Moh Spice - Kenya DJ Ecool - Nigeria DJ Shinski - Kenya Dj Buka - Nigeria DJ Moh - Ivory Coast DJ Tunez - Nigeria DJ Akua - Ghana DJ K Meta - Ethiopia Dj Oreo - Nigeria  Flavour ft Diamond Platnumz x Fally Ipupa - Berna - Winner Tay C - Le Temps Teni - Hustle Mz Vee - Baddest Boss Zuchu - Sukari Ray Vanny x Innos'B - Kelebe Rema - Bounce Wizkid ft Tems - Essence Kimamba - Tanzania P.Prime- Nigeria S2kizzy- Tanzania Salatiel - Cameroon London- Nigeria JazziQ - South Africa Richie Mensah - Ghana Dj Maphorisa - South Africa Poco Lee - Nigeria Henry Le Sheriff- Cameroon La Petite Zota - Ivory Coast Masaka Kids Africana - Uganda Sayrah Chips - Nigeria Angel Nyigu - Tanzania Soweto's Finest - South Africa - winner Incredible Zigi - Ghana  Adekunle Gold - Nigeria - Winner Kidi - Ghana Burna Boy - Nigeria Davido- Nigeria Wizkid - Nigeria Rema -Nigeria Wally Seck- Senegal Sarkodie - Ghana Adina- Ghana Tiwa Savage - Nigeria Zeynab - Benin Simi - Nigeria - Winner Yasmine- Guinea Bissau Dior Mbaye - Senegal Mz Vee - Ghana Tems- Nigeria Burna Boy-Nigeria Aya Nakamura - Mali/France Dave - Nigeria/UK Wizkid-Nigeria - Winner Headie One - Ghana/UK S. Pri Noir - Guinea Bissau/France Tems - Nigeria Dadju - Congo Mercy Chinwo - Nigeria Joe Mettle - Ghana Miguel Buila - Angola Icha Kavons - Congo Diana Hamilton - Ghana DJ Kerozen - Ivory Coast Tim Godfrey - Nigeria Sinach - Nigeria Coco Argentee - Cameroon Shan'L -Gabon Daphne - Cameroon Mayra Andrade - Cape Verde Liloca- Mozambique Soraia Ramos- Cape Verde Mimie- Cameroon - Winner Blanche Bailly - Cameroun Gaz Mawete - Congo Innos' B - Congo TayC - Cameroon Fally Ipupa - Congo - Winner Dadju - Congo Salatiel - Cameroon Toofan - Togo Ko - C -Cameroon  El Grande Toto - Morocco - Winner Baiti - Tunisia Hamaki - Egypt Saad Lamdjareed - Morocco Soolking - Algeria Mouh Milano - Algeria Akram Hosny - Egypt
entertainment	Msanii nyota wa Tanzania Diamond Platnumz afikisha mashabiki milioni 5 youtube	Mwanamuziki mashuhuri nchini Tanzania, Diamond Platnumz amepiga hatua nyingine kubwa katika kazi yake ya muziki. Diamond kwa jina halisi Naseeb Abdul amekuwa mwanamuziki  wa kwanza kusini mwa jangwa la sahara kupata watazamaji milioni tano katika mtandao wa Youtube, kupitia chaneli yake ya youtube. Kwa karibu anafuatwa na Davido akiwa na watazamaji milioni 2.38, Burna Boy milioni 1.82 na Wizkid milioni 1.68. Mafanikio haya ya sasa ya Diamond yanakuja yakifuata rekodi aliyoiweka mwaka jana (2020) baada ya wimbo wake maarufu 'Waah' aliomshirikisha mwanamuziki wa Koffi Olomide wa DRC kutazamwa na watu milioni 8 ndani ya saa chache baada ya kibao hicho kutoka, na kuvunja rekodi iliyowekwa na mwanamuziki wa Nigeria Davido baada ya kibao chake 'Fem' kuwavuta watazamaji milioni moja ndani ya saa 9 tangu kibao hicho kilipoachiwa. Rekodi nyingine iliyowekwa na mwimbaji huyo ni kuwa msanii wa kwanza kusini mwa jangwa la Sahara kuwa na watazamaji bilioni moja youtube. Katika kipindi cha miaka 10 iliopita, mwanamuziki  huyo alieshinda mataji kadhaa amekuza muziki wa bongo fleva kuwa maarufu - muziki wa kipekee wa Tanzania unaotoa nyimbo za kimapenzi zilizochanganywa na midundo ya kisasa inayotokana na muziki wa jadi wa taarab  kutoka pwani ya Afrika. Diamond Platinumz ni mwanamuziki alie na bidii na maonyesho yake huvutia mashabiki wengi, kulingana na DJ Edu, ambaye amekuwa mtangazaji wa kipindi cha runinga cha kila wiki cha muziki wa Afrika cha BBC. Huku akiwa na asilimia 43 ya mashabiki miongoni mwa raia milioni 55 nchini Tanzania wanaoweza kuingia katika mtandao, kupitia simu aina ya smartphones, kuna mashabiki wengi wanaopenda muziki wa bongo fleva walio tayari kusikiliza muziki wake wa mapenzi. Wanamuziki wengine kama Harmonize pia nao wamebobea katika YouTube. Ni vigumu kubaini umuhimu hasa wa nambari bilioni moja, ikizingatiwa kwamba Diamond Platinumz ana wafuasi wengi katika mtandao wa Instagram ikilinganishwa na wafuasi wake katika YouTube ambao ni milioni 9.7 ikilinganishwa na milioni 3.7. DJ Edu anasema kwamba Instagram ni mtandao wenye ushawishi mkubwa kuhusu mtindo wa maisha na majukwaa mengine kama vile TikTok , ambayo inaruhusu sekunde 30 za hakimiliki ya utumizi wa bure wa nyimbo - ni njia nzuri ya kuwanasa wafuasi vijana. ''Nyimbo nyengine zinasambaa sana kupitia TikTok , kama wimbo mpya wa Diamond Platinumz kwa jina Quarantine'', anasema
entertainment	Nyota Jesy Nelson hatohudhuria shughuli kadhaa za kimuziki.	Jesy Nelson amejiondoa kwenye fainali ya kipindi cha mashindano ya muziki kinachojumuisha wanabendi  cha Little Mix: The search :  Jessy alitarajiwa kuungana na wenzake katika kipindi hicho cha mashindano cha BBC lakini msemaji wa kikundi hicho amesema afya yake ni dhaifu. Little Mix wenyewe wametamba kwa vibao mbali mbali ikiwemo Reggaeton Lento.
entertainment	Maelfu ya watu wamiminika kumuona ng'ombe mbilikimo Bangladesh	Watu wamekuwa wakifika kwa wingi katika shamba moja la mifugo huko Bangladesh kumuona kiumbe maarufu: ng'ombe mbilikimo kwa jina Rani. Ng'ombe huyo jike mwenye urefu wa sentimita 25 ana kilo 28 ana umri wa miezi 23. Pamoja na amri ya kutotoka nje, zaidi ya watu 15,000 wameripotiwa kumtembelea Rani katika makazi yake huko Charigram, karibu na mji wa Dhaka. Mkuu wa shamba hilo Hasan Howladar ameomba utambuzi wa Rani kwenye rekodi ya Guiness Book, akisema Rani ni ng'ombe mwenye umbo dogo zaidi duniani. ''Sijawahi kuona kitu kama hiki katika maisha yangu,'' mgeni Rina Begum ameiaambia BBC idhaa ya Bangla. Bwana Howladar alimnunua Rani mwaka jana katika shamba moja lililo kaskazini magharibi wilaya ya Naogaon. Amesema ana changamoto ya kutembea na anawaogopa ng'ombe wengine walio katika shamba la Shikor Agro, hivyo amekuwa akimtenganisha na ng'ombe wengine. ''Hali sana.anakula kiasi kidogo cha majani mara mbili kwa siku,'' alisema Bw. Howladar. ''Anapenda kuzungukazunguka nje na anaonekana ana furaha tukimbeba.'' Rekodi ya ng'ombe mdogo zaidi ilikuwa ikishikiliwa na Manikyam, nchi jirani ya India, mwenye urefu wa sentimita 61.1 kutoka usawa wa kwato mpaka juu. Bwana Howladar aliambia BBC kuwa wachunguzi kutoka Kitabu cha Guinness of Records watatembelea shamba lake mwaka huu ili kuona ikiwa Rani atachukua taji hilo. Zikiwa zimesalia wiki chache tu kufika tamasha la Kiislam la Eid al-Adha, kumekuwa na uvumi juu ya ikiwa Rani atauzwa kwa ajili ya kafara. Lakini wakuu wa shamba walisema hawakuwa na mipango ya kuachana naye.
entertainment	Albamu mpya ya Wizkid ya 'Made in Lagos' yafurahisha wengi.	Jina la Wizkid na lile la la albamu yake mpya, Made In Lagos, ndio linaloongoza kwenye mtandao wa Twitter nchini Nigeria tangu jana alipokuwa anazindua albamu hiyo hadi sasa. Ni albamu ya kwanza ya mwanamuziki huyo katika kipindi cha miaka mitatu, na imepokea sifa kem kem kutoka kwa wakosoaji likiwemo gazeti la Guardian la Uingereza.
health	Je juhudi za upatikanaji wa pedi zinazaa matunda A. Mashariki?	Serikali ya Rwanda imetangaza kuondoa ushuru wa nyongeza ya thamani (VAT) kwa taulo za hedhi katika hatua ya kusaidia wanawake na wasichana kupata vifaa hivyo kwa urahisi. Mashirika ya kusaidia wanawake nchini humo yamekuwa yakipaaza sauti kutaka serikali kutoa taulo za hedhi hata kwa bure. Hatua ya kuondoa ushuru wa nyongeza ya thamani  kwa taulo zinazotumiwa na wanawake wakiwa katika hedhi imetangazwa na wizara ya maendeleo ya wanawake na usawa wa jinsia kwenye ukurasa wake wa Twitter. Wizara imesema kwamba ni uaamzi unaolenga kurahisishia akinamama kupata taulo hizo. Kwa kawaida  maduka  katika mji mkuu wa Rwanda  Kigali na kwengineko nchini, bei ya paketi moja ya sodo(vitaambaa vya hedhi)  huuzwa kati ya franga za Rwanda  mia  900 na elfu moja, ambayo ni  kama nusu ya dola 1, ukiondoa ushuru wa nyongeza ya thamani sokoni tofauti itakuwa ya franga chini ya 200. Kwa mwananchi wa kipato cha chini, bei ya franga 700 bado ni ya juu: ''Kwa maoni yangu hatua hiyo haina maana hata kidogo. Unafikiri aliyekosa franga elfu 1 ya kununua taulo ya hedhi atapata mia franga 900? sidhani kwamba wanamsaidia msichana kwa lolote,Labda wangesema kwamba mtu akiwa na franga elfu 1 atapata taulo mbili hapo ingekuwa ni afadhali'', mkazi huyu wa Kigali aliiambia BBC. Mashirika ya kutetea haki za wanawake na watu binafsi katika mataifa ya Afrika Mashariki wamekua wakipaza sauti  kutaka  taulo za hedhi zitolewe bure  kama ilivyo katika baadhi ya sehemu kwa mipira ya kondomu. '' Bado bei ya taulo ya hedhi iko juu kwa sababu inategemea idadi ya  taulo ambazo mtu anahitaji akiwa katika hedhi. Kuna wanaohitaji zaidi ya moja.Nafikiri serikali ingezingatia namna ya kushusha bei ya taulo za hedhi. Kama vile watu wanafikiria kugawa mipira ya Kondomu kwa bure kwa nini hata taulo za hedhi zisitolewe kwa bure?'', anasema  Mwanaharakati wa masuala ya wanawake nchini Rwanda Dusabe Aliane. Nchini Kenya juhudi mbali mbali zimekuwa zikifanyika kujaribu kupaza sauti  ili kuwasaidia wanawake hususan wasichana wa shule za sekondari kupata taulo za hedhi. Bi Janet Mbugua Ndichu  kutoka taasisi ya  INUA DADA ambayo imekuwa mstari wa mbele kuhakikisha wasichana katika shule za sekondari nchini Kenya wanapata sodo anasema ameipongeza hatua iliyopigwa na Rwanda na kuongeza kuwa :'' Kikanda , Kenya inaongoza katika kuendeleza sera ambazo zinaendelea inapokuja katika udhibiti wa usafi wa hedhi. Kenya pia iliondoa kodi ya ongezeko la thamani VAT. Lakini athari za hatua hizi bado watumiaji hawajazihisi'' ''Malengo yanapaswa kuwa katika kuhakikisha taulo za hedhi zinaweza kununuliwa na watumiaji. Kwa sasa bado wengi hawawezi kuzinunua kutokana na bei yake'', anasema Bi Janet  Mbugua Ndichu. Anasema licha ya juhudi zake za kusaidia upatikanaji wa vitambaa vya hedhi kwa wasichana,  jamii nzima inapaswa kuwa na jukumu la kuhakikisha bidhaa na taarifa juu ya hedhi zinapatikana. ''Dunia inapaswa kuelekeza juhudi zake katika kuhakikisha upatikanaji wa bidhaa za hedhi  ni wa kudumu na kuhakikisha zinapatikana kwa bei nafuu, na kuhakikisha uhifadhi wa zile zilizotumiwa na usafi  kwa ujumla vinajumuishwa'' , anasema Hata hivyo bado baadhi ya wasichana wanakosa kuhudhulia masomo yao kutokana na ima kutopatikana au  kukosa uwezo wa kifedha wa kuzinunua  bidhaa hiyo muhimu. Mapema mwezi Septemba aibu ya kukosa pedi ilimfanya mwanafunzi mmoja nchini Kenya  ajiue  baada ya kudaiwa kuzomewa darasani kwa kuwa sare yake ya shule ilichafuka na madoa ya damu alipokuwa kwenye hedhi. Mama wa Mwanafunzi huyo mwenye miaka 14 alisema binti yake alijinyonga baada ya kudhalilishwa na mwalimu wake, vyombo vya habari vya Kenya vimeripoti. Licha ya Serikali na wadau wa maendeleo kufungua milango zaidi kwa watoto wa kike kupata elimu bado Nchini Tanzania wanakabiliwa na changamoto  ya upatikanaji wa taulo za kike (pedi) kujisitiri wakiwa katika siku zao hasa katika maeneo ya vijijini. Changamotohiyo inawakumba zaidi wasichana wanaoishi vijijini ambao hulazimika kukaa nyumbani mpaka siku zao ziishe, wakati huo huo wakipitwa na vipindi vya masomo darasani jambo linaloathiri mwenendo wa ufaulu. Unaweza pia kusoma: Katika baadhi ya  maduka Jijini Dar es Salaam  taulo za hedhi (pedi) zinakadiriwa kupatikana kwa bei ya Sh1,300 hadi Sh 2,000 za Tanzania kwa pakiti yenye pedi nne na wakati mwingine  bei hiyo hutofautiana kutoka eneo moja hadi lingine. Wanaharakati wanaotetea haki za wanawake wamekuwa wakitoa wito taulo hizo zifikishwe na kutolewa bure kwa wanawake hususan wa maeneo ya vijijini. Tatizo la ukosefu wa vitambaa vya hedhi limekuwa ni jambo la aibu miongoni mwa wasichana wengi barani Afrika na hata baadhi yao kuamua kutumia mbinu mbadala kuepuka aibu ya hedhi. Mfano katika taifa la Namibia Nchini Namibia, si kwamba hedhi ni jambo la aibu tu  bali hata wengi miongoni mwa wasichana ni maskini sana wasiokuwa na uwezo wa kununua taulo za hedhi. Baadhi ya wasichana hupewa  tembe za kuzuwia ujauzito kama njia ya kuepukana na aibu ya hedhi: Aibu ya hedhi hatari kwa wasichana Katika baadhi ya shule nchini Rwanda  imeanza kampeni ya kuweka chumba maalumu kwa watoto wa kike kujisetiri ikiwa wamekuwa  hedhi bila kutarajia,ambapo wanapata mahitaji yote kwa bure.
health	Faida 5 Kuu za Kiafya za Kitunguu saumu	"Kitunguu saumu ni kiungo muhimu katika kaya nyingi kwenye mapishi. Pia kinajulikana kwa sifa zake za dawa. Mtaalamu wa Lishe Kerry Torrens anaeleza kwa nini? Kitunguu saumu ni moja ya mimea ya zamani zaidi duniani na ni mmea mgumu wa kudumu wa familia ya Liliaceae. Mimea mingine ya familia hii ni pamoja na kitunguu maji na kitunguu cha majani. Wanatofautishwa na harufu ya kupendeza na ladha maalum. Tembe zake zenye mfanano wa weupe hivi ndizo zinazotumika. • 4Kcal / 16KJ • 0.3g protini • 0.0g mafuta • 0.7g wanga • 0.2g fiber • 25mg potasiamu Umaarufu mwingi wa matibabu ya vitunguu ni kutokana na sifa ya allicin iliyomo ndani yake. Madini haya ya salfa huipa kitunguu saumu harufu yake kali na ladha ya kipekee. Kwa bahati nzuri kwa sisi wapishi, hatua ya kukata au kusaga huchochea uzalishaji wa allicin. Lakini inafikiriwa kuwa kiwango cha juu cha joto kinaweza kuzuia baadhi faida za dawa, na hivyo ni bora kuongeza vitunguu mwishoni mwa mchakato wa kupikia. Utafiti mwingi umezingatia uwezo wa vitunguu kupunguza hatari ya ugonjwa wa moyo na kusaidia kudhibiti viwango vya cholesterol. Tafiti nyingi zinaonyesha kuwa kitunguu saumu hufanya platelets (chembe zinazohusika na kuganda kwa damu) zisiwe na uwezekano wa kujikusanya kwenye kuta za mishipa. Hii ina maana kwamba kitunguu saumu hufanya kazi ya kupunguza damu na hivyo kupunguza hatari ya mashambulizi ya moyo. Kitunguu saumu kinaweza pia kupunguza shinikizo la damu kupitia uwezo wake wa kupanua mishipa ya damu, na hivyo kuruhusu damu kutiririka kwa uhuru zaidi. Michanganyiko wa salfa kwenye kitunguu saumu umefanyiwa utafiti kwa uwezo wao kea kuzuia seli za saratani na kuzuia uvimbe. Ushahidi mwingi wa vitunguu kuhusiana na saratani ya utumbo mpana, tezi ya kibofu, umio na figo ni zinafuatiliwa na idadi ndogo tu ya utafiti ukijumuishwa katika masomo. Matokeo yake, athari za vitunguu kwenye saratani bado hazijulikani na tafiti zaidi zinahitajika. Kitunguu saumu kimetumika kwa muda mrefu kama kinga dhidi ya virusi, bakteria na fangasi. Kimeitwa ""penicillin ya Kirusi ""kwa uwezo wake wa kuzuia kukua kwa bakteria, ambayo tena inahusishwa na kiwanja cha allicin. Matatizo fulani ya ngozi, kama vile warts na kuumwa na wadudu, zinaweza kujitokeza kutokana na mafuta ya kitunguu saumu au kitunguu saumu kibichi kilichopondwa. Uchunguzi wa wanyama unapendekeza kuwa vitunguu saumu vinaweza kupunguza upoteaji wa mifupa kwa kuongeza viwango vya estrojeni kwa panya wa kike. Utafiti kwa wanawake wa baada ya komahedhi ulipata athari sawa wakati dozi ya kila siku ya vitunguu saumu kikavu ilitumiwa. Uchunguzi pia unaonyesha kuwa kula vitunguu kunaweza kupunguza dalili za kuchochea ugonjwa wa yabisi-kavu unayozorotesha mifupa ya maungo. Faida za kiafya za vitunguu pori pia huitwa kitunguu saumu cha dubu na kitunguu saumu zinafanana sana. Vyote viwili vina aina mbalimbali za misombo yenye dawa, ikiwa ni pamoja na kuwa na kemikali zinazozuia viini na kuvu. Lakini vitunguu pori vilionekana kuwa na mwitikio mkubwa  zaidi katika kupunguza shinikizo la damu kuliko vitunguu vya kawaida. Suala la kitunguu saumu kuleta wasiwasi kuhusu usalama na mizio ni nadra. Ikiwa unachukua virutubisho vya vitunguu kwa udhibiti wa cholesterol, angalia viwango vyako vya cholesterol baada ya miezi mitatu. Kiwango cha kila siku kinachopendekezwa cha vitunguu ni kati ya ½ hadi 1 tembe nzima kwa siku (karibu 3,000 hadi 6,000 mcg ya allicin). Tafadhali kumbuka kuwa baadhi ya watu wanaweza kukumbana na kukosa kusaga chakula, gesi tumboni au kuhara wanapotumia kiasi kikubwa cha vitunguu saumu."
health	Je ni kwanini vyakula vitokanavyo na mimea vimekuwa maarufu kwa Wamarekani weusi ?	"Wamarekani weusi wana uwezekano mkubwa wa kula chakula kisichokuwa na nyama kuliko wazungu Wamarekani. Ni kwanini chakula hiki mbadala ni maarufu? Wakati Louis Hunter alipoamka asubuhi tarehe 31 Mei hakujua ni nini cha kufanya. Mji wa kwao wa  Minneapolis ulikuwa umesambaratika baada ya wiki ya maandamano kufuatia kifo cha George Floyd, na biashara - ikiwemo mgahawa wake binafsi , Trio Plant-Based - ulikuwa umefungwa. ""Mungu alinigusa tu na akaniambia nenda nje na ugawe chakula chote  ambacho  nilikuwa nimekiandaa siku moja kabla, aliambia BBC. Kwa ujumla, Bwana aligawa sahani 300 za chakula kisichokua na nyama pamoja na maji kwa waandamanaji wa vuguvugu la Black Lives Matter. Mwaka 2016 alikuwa anakabiliwa na kifungo cha jela cha miaka 20  kutokana ma kushiriki maandamano ya ghasia baada ya kushiriki maandamano ya Black Lives Matter kufuatia kifo cha binamu yake , Philando Castile. Bwana  Hunter  amekuwa akishikilia  msimamo wake wa kuwa hakuwa na kosa, na mashitaka dhidi yake hatimaye yalipuuziliwa mbali, lakini akapoteza biashara yake kubwa na nyumba wakati alipokuwa katika kesi hiyo iliochukua zaidi ya mwaka mmoja. Kupitia mapambano yake ya kisheria, alikutana na mwanaharakati mzungu Sarah Woodcock, ambaye alimfahamisha kwa mara ya kwanza dhana ya chakula kisicho na nyama al maarufu Vegasm. Alianza kusoma kuhusu jinsi ya kupunguza na kuondoa vyakula vitokanavyo na wanyama vinavyoweza kusaidia kupunguza uwezekano wa kusababisha magonjwa ya kudumu kama vile kisukari na shinikizo la damu  - magonjwa ambayo yanaikumba zaidi jamii ya watu weusi nchini Marekani. Wawili hao waliamua kuingia katika biashara , na baada ya msururu wa watu walioofika kununua bidhaa zao walifungua  mgahawa uliojulikana  kama Trio wakati wa majira ya vuli mwaka  2018. Na kwa sasa ni mmiliki wake, na kuufanya mgahawa wa Trio kuwa wa kwanza wa chakula kisicho na nyama unaomilikiwa na mtu mweusi katika jimbo lake. Kwa mujibu wa utafiti wa  Pew Research Center survey, 8% ya Wamarekani weusi hawali kabisa nyama, wakilinganishwa na 3% ya idadi ya watu wengine Wamarekani kwa ujumla. Wakati huohuo, Wamarekani weusi maarufu kama vile  Beyonce, Lizzo na mchezaji nyota wa tenisi  Venus Williams   sio walaji wa nyama au wanakula mara chache, huku Beyonce  akishirikiana na ''migahawa ya vyakula vya mazao'' kuwafikishia watu huduma ya vyakula hivyo nyumbani. Muimbaji huyo aligonga vichwa vya habari miaka michache iliyopita alipoahidi kutoa tiketi za bure kwa matamasha yake ya mume wake Jay Z za maisha ambao watabadili milo yao na kula vyakula vitokanavyo na mimea pekee. Lakini je ni kwanini vyakula vitonavyo na mimea vimekuwa maarufu kwa Wamarekani weusi ? Kwa watu weusi wanaokula vyakula vya mimea, safari yao huanza kwa nia ya kuishi maisha ya kiafya. Wamarekani weusi wana viwango vikubwa vya magonjwa ya  shinikizo la damu, kisukari aina ya pili, unene wa mwili wa kupindukia  na saratani kuliko makundi mengine ya watu. Kwa sehemu moja  ikisababishwa na aina ya vyakula na vinywaji wanavyokula vyenye chumvi nyingi, mafuta na kiwango kidogo cha matunda na mboga, utafiti unaonesha. Tafiti kadhaa zimeonesha kuwa kuna uwezekano wa kupungua kwa hatari ya mtu kuwa na magonjwa ya kudumu anapokula vyakula hivi. Kiwango cha chakula, kando na thamani ya chakula, pia ni kigezo muhimu cha kuimarisha uzito wa mwili unaofaa kiafya. Masuala haya yameyatia msukumo mashirika kadhaa yanayomilikiwa na watu weusi, kama vile  Compton Vegan, kutoa vyakula vitokanavyo na mimea kwa miji ya ndani inayokaliwa na jamii za weusi. Lakini vyakula hivyo sio lazima viwe na utando wa mafuta mengi, Hunter ,anasema  ,   Menyu katika mgahawa wa  Trio imekonga mioyo ya wateja wanaopenda vyakula vizuri, akitumia vitu kama viungo vinavyopatia muonekano mzuri mboga. Kwa mara ya kwanza , wengi wa wateja wake walikuwa wazungu, lakini kwa sasa karibu nusu ya wateja wake ni weusi. Kwa  Omowale Adewale, ambaye ni mwakilishi wa tamasha la vyakula vitokanavyo na mimea   Black VegFest,  lililoanzishwa na watu weusi kwa ajili ya jami ya watu weusi mjini  New York City, kuunganisha ulaji wa vyakula vya mimea na utamaduni wa watu weusi ni muhimu. Lakini kuanzishwa kwa tamasha hilo kwa mara ya kwanza, kuliangaliwa kama kitu cha ajabu na wazungu wengi wanaokula vyakula hivyo vitokanavyo na mimea. "" Jamii inayokula vyakula vitokanavyo na mimea imekuwa ni ya wazungu kwa muda mrefu, na wakati mwingine inaonekana kama wanataka kuufanya utamaduni huu wa kula vyakula vya mimea kuwa ni wa wazungu tu,"" anasema. Huku mashirika mengi yanayopigia debe ulaji wa vyakula vitokanavyo na mimea kwa ajili ya kuboresha hali za wanyama, pia  Black VegFest haitofautiani nayo, Bwana Adewale pia huhakikisha ukumbi wake unazungumzia masuala katika jamii za weusi kama vile mapambano dhidi ya kumaliza ukatili wa polisi. Vyakula asilia vya Kiafrika, huku vikiwa sio vitokanavyo na mimea tu, kwa kiasi kikubwa hutokana na vyakula vya mimea na vina majani ya kijani kibichi mboga za aina tofauti  - vyakula asilia  kwa afya . Katika utafiti wa hivi karibu uliowahusisha watu 48,000 wenye umri wa zaidi ya miaka 18 ulilinganisha afya ya walaji wa nyama, na wengine wanaokula samaki na kunywa maziwa  lakini wasiokula nyama - na wanaokula vyakula vitokanavyo na mimea. Walibaini kuwa watu wanaokula vyakula vitokanavyo na mimea wana hatari ya kiwango cha chini cha kupata ugonjwa wa moyo, lakini wana hatari ya kiwango cha juu ya kupata kiharusi, huenda kutokana na ukosefu wa vitamin B12. 'Vuguvugu la walaji wa vyakula vya mimea pia lina mizizi ya muda mrefu ya uhusiano na Vuguvugu la Haki za kiraia. Dick Gregory, mwanaharakati maarufu na mchekeshaji aliyekuwa karibu  na Martin Luther King, aliacha kula nyama mwaka 1965 . Alikuwa ni  Gregory ambaye alianzisha  Tracye McQuirter  kwa ajili ya walaji wa  vyakula vitokanavyo na mimea kwa zaidi ya miaka 30 iliyopita  , wakati alipotoa hotuba kwa wanafunzi weusi katika taasisi ya mafunzo ya  Amherst College Sasa, Bi McQuirter ni mmoja wa waandishi wengi na washawishi ambao wanasaidia kuhamasisha ulaji wa vyakula vya  mimea miongoni mwa jamii ya watu weusi  . Kitabu chake cha mapishi cha 2010  kilichoandikwa na  Any Greens , kiliandikwa kwa ajili ya wanawake weusi, na mwaka huu anazindua kampeni ya mtandaoni kujaribu  kuwapata wanawake 10,000 weusi wa kuanza kula vyakula vitokanavyo na mimea. Bi  McQuirter anasema kwamba ulaji wa vyakula vitokanavyo na mimea ni muhimu zaidi sasa kuliko awali, kwani  Covid-19 ikiikumba jamii ya watu weusi, kwa sehemu moja kwasababu ya viwango vyao vya juu vya  magonjwa ya kudumu waliyonayo hata kabla ya kupata maambukizi Huku maelfu wakiandamana katika maandamano ya  Black Lives Matter  Bi  McQuirter anasema ni  ""dharura kwetu kujitunza wenyewe na kula vyema ili tuwe na nguvu za kupigana vita hivi ""."
health	Hali ilivyo wakati wa kujifungua chini ya utawala wa Taliban	"Rabia amembeba mtoto wake mchanga, siku chache tu baada ya kujifungua katika hospitali ndogo mkoa wa Nangarhar mashariki mwa Afghanistan. ""Huyu ni mtoto wangu wa tatu, lakini nilichopitia kilikuwa tofauti kabisa. Ulikuwa uzoefu mbaya,"" anasema. Katika kipindi cha wiki chache, kitengo cha kuzaa, Rabia alichojifungua mtoto wake, kilikuwa kimebadilika na kukosa hata huduma za msingi tu. Hakupewa dawa ya kupunguza maumivu, hakupewa dawa wala chakula. Hospitali ilikuwa na kiwango cha juu cha joto kilichofikia nyuzijoto 43 za selsiasi (109F) - umeme ulikuwa umekatwa na hakukuwa na mafuta ya kuwezesha jenereta kufanya kazi. ""Tulikuwa tukitoa jasho kama tunaoga, "" anasema mkunga wa Rabia, tunayempa jina la Abida, ambaye alifanya kazi bila kuchoka gizani kumzaa mtoto wake kwa kutumia taa ya simu ya rununu. ""Ilikuwa ni moja ya uzoefu mbaya zaidi niliyowahi kupitia katika kazi yangu. Ilikuwa uchungu sana. Lakini hii ndio kazi yetu kila usiku na kila siku hospitalini tangu Taliban ichukue madaraka."" Kufanikiwa kijifungua kunamaanisha Rabia ni moja wapo ya wenye bahati. Kwa mujibu wa Shirika la Afya Ulimwenguni (WHO), Afghanistan ni mojawapo ya nchi yenye idadi kubwa ya vifo vya akina mama na watoto wachanga duniani, na wanawake 638 wanafariki dunia kwa uzazi kati ya 10,000 wanaokuwa hai. Hata hivyo, hali inaendelea kuwa mbaya zaidi. Pia, maendeleo yaliyofanywa juu ya utunzaji wa mama na mtoto mchanga tangu Marekani kuvamizi nchi hiyo mamo mwaka 2001 yameanza kujitokeza tena kwa haraka sana. ""Sasa kuna haja ya uharaka. Ninahisi uzito wa hilo,"" anasema mkurugenzi mtendaji wa Shirika la Umoja wa Mataifa la Idadi ya Watu (UNFPA) Natalia Kanem. UNFPA inakadiria kuwa, bila msaada wa haraka kwa wanawake na wasichana, kunaweza kuwa na vifo vya akina mama vya ziada 51,000, mimba zisizotarajiwa milioni 4.8, na mara mbili ya watu ambao hawataweza kupata huduma za kliniki za uzazi wa mpango kati ya sasa na mwaka 2025. ""Vituo vya afya ya msingi kote Afghanistan vinaporomoka ... kwa bahati mbaya, viwango vya vifo vya akina mama, viwango vya vifo vya watoto vitaongezeka,"" anasema Dkt. Wahid Majrooh, mkuu wa afya ya umma, ambaye ndiye waziri pekee aliyebaki katika wadhifa huo tangu kuanguka kwa utawala wa serikali mwezi uliopita. Ameahidi kupigania afya ya Waafghan, lakini anakabiliwa na changamoto si haba. Taifa hilo limekuwa lililojitenga na ulimwenguni. Wakati wanajeshi wa kigeni walipoanza kujiondoa, Taliban waliingia madarakani na kulisababisha kusitishwa kwa misaada ya kigeni ambayo inafadhili sana mfumo wa huduma ya afya wa Afghanistan. Wafadhili wa nchi za Magharibi ni pamoja na Marekani na makundi kama vile WHO, wakitaja ugumu wa kuwasilisha fedha na vifaa vya matibabu kwa Taliban kupitia uwanja wa ndege wa Kabul wenye machafuko. Upatikanaji wa vifaa vya kuokoa maisha na dawa kwa afya ya uzazi ya wanawake kumeathirika sana. Hata hivyo, ni bahati mbaya mara mbili kutokana na kuenea kwa virusi vya corona. ""Hakuna maandalizi ya uwezekano wa kukabiliana na wimbi la nne la Covid-19,"" anasema Dkt. Majrooh. Katika kitengo cha kuzaa cha Abida, kusitishwa kwa misaada ya kifedha  kunamaanisha kuwa hawawezi pia kuendesha huduma ya magari ya kubeba wagonjwa. Hakuna pesa ya mafuta. ""Siku chache tu zilizopita, mama alikuwa amepata uchungu akiwa karibu kujifungua na aliomba kwa haraka gari la wagonjwa kwasababu ya maumivu mengi. Ilibidi tumwambie atafute teksi, lakini hakuna iliyopatikana."" Hatimaye alipofanikiwa kupata gari, alikuwa tayari amechelewa sana - alijifungua ndani ya gari na akapoteza fahamu kwa saa kadhaa kwasababu ya maumivu makali aliyokuwa nayo na joto kali. Hatukufikiria angefanikiwa kunusurika. ""Lakini mtoto pia alikuwa katika hali mbaya sana, na hatukuwa na kitu cha kuwafanyia yeyote kati yao,"" Abida anasema. Kwa bahati nzuri, binti mchanga na mwanamke huyo walinusurika. Baada ya siku tatu na kupona katika hospitali ambayo haikuwa inapokea ufadhili wowote, mwanamke huyo aliruhusiwa kwenda nyumbani. ""Tunafanya kazi kwa muda mrefu sana, mchana na usiku, ili kutengeneza mfumo huo lakini tunahitaji fedha,"" anasema Dkt. Kanem wa UNFPA. UNFPA inatafuta $ 29.2m (£ 21.1m) kama sehemu ya rufaa ya UN kwa $ 606 milioni kujibu mahitaji ya kuokoa maisha ya wanawake na wasichana wa Afghanistan. Ni hakika kwamba, kutokana na hitaji kubwa la msaada wa kibinadamu, njia salama itapatikana ya usafirishaji wa bidhaa muhimu za matibabu na huduma za afya na kutoa huduma za kliniki za kutembea sehemu mbalimbali. UNFPA ina wasiwasi kuwa kuongezeka kwa hatari ya ndoa za utotoni kutazidisha kiwango cha vifo. Kuzidisha umasikini, wasiwasi juu ya wasichana kutoweza kwenda shule, na hofu juu ya ndoa za kulazimishwa kati ya wanamgambo na wasichana au wale ambao ndio wamebalehe, nako ni tatizo jingine. Vizuizi vipya vya Taliban kwa wanawake vinalemaza zaidi mfumo dhaifu wa utunzaji wa afya. Katika maeneo mengi ya Afghanistan, wanawake wanalazimika kufunika nyuso zao na niqab au burka. Lakini cha kutia wasiwasi zaidi ni ripoti kwamba hospitali na kliniki zinaamriwa kuruhusu wafanyikazi wa kike tu kuwahudumia wagonjwa wa kike. Mkunga mmoja, ambaye anataka kutotambuliwa, aliambia BBC kwamba daktari wa kiume alikuwa amepigwa na Taliban kwasababu alihudumia mwanamke akiwa peke yake. Anasema kuwa, katika kituo chake cha matibabu mashariki mwa nchi, ""ikiwa mwanamke hawezi kuonekana na daktari wa kike, daktari wa kiume anaweza kumuona tu mgonjwa wakati ambapo watu wengine wawili au zaidi wapo."" Wanawake pia wameamriwa wasiondoke nyumbani bila ""mume au jamaa wa kiume."" Mume wangu ni mtu masikini anayefanya kazi ili kuweza kulisha watoto wetu, kwahiyo, kwanini nimuombe aende nami kwenye kituo cha afya? "" anasema Zarmina, ambaye ni mjamzito wa miezi mitano katika mkoa wa Nangarhar. Abida anasema mahitaji ya kuwa na kiongozi wa kiume inamaanisha kwamba, hata kukiwa na mkunga lakini katika kliniki isiyo na rasilimali ya kutosha, wanawake wengi kama Zarmina hawawezi kupata huduma muhimu. Vivyo hivyo, wafanyikazi wengi wa kike wanaotoa huduma za afya hawawezi kwenda kazini. WHO inahesabu kuwa kuna madaktari, wauguzi na wakunga 4.6 kwa kila Waafghan 10,000 - karibu mara tano chini ya idadi inayohitajika ikiwa ni ""kizingiti kikubwa kwenye suala la wahudumu wa kutosha"". Wafanyakazi wa huduma ya afya ya umma hawajapata mshahara wao kwa angalau miezi mitatu. Abida ni mmoja wao. Lakini hata bila mshahara, anatarajia kuendelea kufanya kazi kwa miezi mingine miwili. ""Nimeamua kufanya hivi kwa wagonjwa wetu na kwa watu wetu ... lakini bila ufadhili, sio tu kuwa kunatupa sisi wasiwasi, lakini hata kwa wagonjwa pia. Wao ni maskini sana,"" anasema. ""Waafghani husikia mengi juu ya majeruhi yanayotokea wakati wa vita. Lakini ni wachache wanaozungumza juu ya wanawake na watoto wangapi wanafariki kutokana na vifo vinavyoweza kuzuilika vinavyohusiana na uzazi,"" anasema Heather Barr, mkurugenzi mwenza wa idara ya haki za wanawake katika shirika la Human Rights Watch. Katika ziara ya Kabul mnamo mwezi Mei, anasema hospitali moja ilijaribu kulinda mishahara ya wafanyikazi kwa kupunguza kila kitu. Wanawake wengi wanaofanyakazi walilazimika kununua vifaa vyao vya kuzalisha. Mwanamke mmoja alitumia karibu dola 26 kwa vitu kama glavu, maji yanayotumika wakati wa kujifungua na bomba vikiwa mkononi mwake. Alikuwa ametumia pesa yake ya mwisho na alisisitizwa sana kwasababu ikiwa angehitajika kufanyiwa upasuaji, alipaswa kununua vifaa vyake mwenyewe,"" Barr anasema. ""Kabla ya Taliban kuingia madarakani, kliniki ya afya ilinigundua kuwa na utapiamlo na upungufu wa damu wakati nilikuwa mjamzito,"" anasema Lina, 28, ambaye ni mjamzito na anaishi katika kijiji kidogo katika mkoa wa Herat. Mara tu Taliban alipochukua udhibiti wa mkoa huo, mumewe - mchungaji - alipoteza kazi. Akiwa na pesa kidogo na kuogopa kundi la Taliban, Lina hakutembelea kliniki hadi mfuko wa maji ulipopasuka. ""Mume wangu alinipeleka huko na punda. Mkunga alisimamia shida zangu na aliweza kunizalisha mtoto wangu ambaye alikuwa na uzito mdogo,"" anasema. Lina anabaki nyumbani katika ""hali mbaya sana"" na bila kipato chochote, hajui jinsi ya kukidhi mahitaji ya mtoto wake. Waafghanistan wengi wanaogopa kuwa shida ya huduma ya afya nchini humo inaongezeka hadi kufikia hatua ya kutowezekana na watu wengine walio katika mazingira magumu - wanawake wajawazito, mama wachanga na watoto wadogo - wanaathirika. ""Hali inazidi kuwa mbaya kila siku inayopita,"" anasema Abida, ambaye sasa anaendelea na majukumu ya mkunga akiwa hana matumaini. ""Hakuna anayejua yatakayotokea kwetu."" Majina ya waliohojiwa yamebadilishwa kwasababu ya kulinda usalama wao. Picha ni kwa hisani ya Elaine Jung"
health	'Ilikuwa siku yenye furaha kubwa maishani kwangu'	Baada ya miezi sita ya kupambana na ugonjwa wa saratani, Tash Longhurst aliambiwa kuwa tiba anayopata haiwezi kumsaidia hivyo ana wiki kadhaa tu za kuishi. Msichana huyo aliyekuwa na miaka 25-alikuwa na saratani ya nadra ifahamikayo kama 'spindle cell sarcoma' ambayo huwa inamfanya mtu kuwa na maumivu ya kifua. Rafiki yake, Simon Young,alikuwa anasubiri muda muafaka kwa ajili ya kumchumbia na kumuoa lakini taarifa ya daktari iliwafanya waone si budi kusubiri tena.
politics	Matokeo ya Uchaguzi Tanzania 2020:Hivi ndivyo John Magufuli alivyotangazwa mshindi	Mwenyekiti wa Tume ya taifa ya uchaguzi, Semistocles Kaijage akitangaza matokeo ya uchaguzi mkuu wa urais Tanzania.
politics	Uchaguzi wa Ujerumani : Wapiga kura kuamua atakayewaongoza baada ya Merkel.	"Kinyang'anyiro cha kuamua ni nani atakayemrithi Kansela  wa Ujerumani, maarufu na ambaye amehudumu kwa muda mrefu zaidi Angela Merkel kinaweza kuwa kikali huku Wajerumani wakianza uchaguzi wa wabunge hii leo. Mitaa ya mji mkuu Berlin inakaribisha mashindano yam bio za marathoni za mwaka , lakini mpambano mkuu  wa uchaguzi unafanyika kote nchini Ujerumani. Katika hatua za mwisho za kuwashawishi watu kupiga kura, Kansela anayeondoka madarakani alijiunga na mgombea kutoka chama cha conservative  Armin Laschet katika mkutano wa kisasa Jumamosi katika mji wa kwao wa  Aachen. Kura za mwisho za maoni  zinaonyesha kuwa huenda  wasipate ushindi. Zaidi ya Wajerumani milioni 60 wenye umri wa miaka  18  wanatarajiwa kupiga kura katika uchaguzi huo Vituo vya kupigia kura vilifunguliwa kuanzia saa mbili asubuhi Jumapili, na vituo hivyo vinatarajiwa kufungwa sa kumi na mbili jioni. Uchaguzi haukutabirika hadi pale Bi Merke alipoingia katika cheo cha juu kabisa cha kisiasa cha Ujerumani ambapo muda wake unafikia ukingoni. ""Suala la nani yuko mamlakani  muhimu kusema ukweli,"" aliwaonya wapiga kura mara mbili katika kipindi cha saa 48 kabla ya uchaguzi kuanza. Ujumbe wake ulikuwa kwamba Ujerumani inahitaji utulivu na hali yake ya baadaye inawahijtaji vijana - na ni Armin Laschet ndiye mtu atakayewapatia hilo. Ubashiri wote haukuwa sahihi Kuna mambo mengi ambayo sio ya uhakika kuhusu uchaguzi huu. Katika awamu ya kwanza zaidi ya robo tatu ya wapigakura hawakuw ana uhakika ni nani wa kumpigia kura, ingawa tayari idadi kubwa ya wapiga kura wamepiga kura zao .Merkel amuunga mkono 'Mpatanishi' katika uchaguzi wa Ujerumani Kwa miezi kadhaa kura za maoni zimekuwa zikitoa matokeo tfauti, Chama cha  Wahafidhina cha CDU na washirika wake wa chama cha  Bavaria awali viliongoza kwa kura za maoni na wakati mmoja kile cha kijani- Green, kiliongoza, lakini baadaye kile cha   Social Democrats  cha  Olaf Scholz kikaongoza. Kwa wagombea wote watatu wanaopambania wadhifa Kansela ni Bw Scholz ambaye amewasisimua zaidi wapiga kura. Kama Naibu wa  Bi  Merkel imekuwa rahisi kwake kuliko hasimu wake Muhafidhina kuonekana kama mgombea anayeweza kuendeleza masuala ya kitaifa. Lakini hata kama atashinda huenda akahitaji uungaji mkono wa vyama vingine viwili kuunda Muungano."
politics	Matokeo ya uchaguzi Tanzania 2020:Chadema yakanusha kuteua wabunge wa viti maalum	Wabunge 19 wa viti maalum kupitia chama cha upinzani Chadema nchini Tanzania wameapishwa hii leo jijini Dodoma kuanza majukumu ya kibunge. Wabunge hao wameongozwa na Mwenyekiti wa Baraza la Wanawake wa Chadema (Bawacha) Halima Mdee kula kiapo cha uaminifu mbele ya Spika Job Ndugai. Hata hivyo Katibu Mkuu wa Chadema John Mnyika ameiambia BBC kuwa Chadema haijafanya uteuzi wa wabunge hao na vikao vya juu vya chama hicho vitakaa ili kufanya maamuzi. Toka awali Chadema iligoma kuteua wabunge wa viti maalumu wakidai kuwa hawatambui matokeo ya uchaguzi uliopita wakisema ulikuwa na kasoro lukuki, tuhuma ambazo hata hivyo zimekanushwa na mamlaka nchini humo. Mwandishi wetu Omar Mkambara ameandaa taarifa ifuatayo.
politics	Je Tanzania kutegua kitendawili cha Tume Huru ya Uchaguzi?	"Mvutano mkali unaendelea kutamalaki miongoni mwa watu binafsi, wanaharakati, wanasiasa, vyama vya siasa na viongozi wa chama tawala na vyama vya upinzani na serikali kuhusu uwezekano wa kupatikana Tume Huru ya Uchaguzi . Ikiwa na au bila katiba mpya hali ambayo imeibua kitendawili kigumu ambacho kinatakiwa kuteguliwa ndani ya Taifa hilo, huku wataalamu tofauti wakibainisha kuwa Katiba mpya ndilo jawabu la mambo mengi yanayolalamikiwa. Madai ya Tume Huru ya Uchaguzi yanasukumwa na hoja kwamba uwanja wa shughuli za siasa hauna usawa, bali unaweka mazingira  ya  kukipa faida zaidi chama tawala, huku kukiwa na madai ya mara kwa mara ya ukiukwaji wa sheria, ukosefu wa uhuru na kuwepo kwa mamlaka makubwa ya Rais juu ya Tume hiyo. Uhuru wa Tume na viongozi wake ni miongoni mwa mambo yanayochukua mkondo na kukoleza ajenda ya madai ya Katiba mpya, licha ya Rais Samia Suluhu Hassan mnamo Juni mwaka 2021 kubainisha kuwa mpango wake ni kujikita katika masuala ya uchumi na kuweka kando katiba kwa sasa. Kumekuwa na malalamiko kutoka vyama na wadau wa siasa kuhusu michakato ya uchaguzi mkuu, ikiwemo ukosefu wa uhuru wa Tume, jambo ambalo linaungwa mkono na viongozi wastaafu walioshiriki Kongamano la viongozi na wadau wa siasa lilioitishwa na Ofisi ya Msajili wa vyama vya siasa jijini Dodoma mnamo Deseamba 15 hadi 17 mwaka 2021 ambao uliibuka na azimio la kuunda kikosi kazi cha watu 23 cha kushughulikia hoja mbalimbali za demokrasia zilizojadiliwa mkutanoni, ikiwemo kuundwa Tume huru ya Uchaguzi. Kikosi kazi hicho kinaundwa Mwenyekiti Profesa Rwekeza Mukandala na wajumbe ni Zitto Kabwe, Hamad Rashid Mohamed, Siyst L Nyahoza, Profesa Bernadetta Kilian, Profesa Alexander Makulilo, Amina Salum Ali, Haji Omari Heri, Juma Ali Khatib na Christina Mndeme. Ni hadidu rejea zake ndizo zinakoleza hoja ya Tume Huru na Katiba Mpya kwa sababu uundwaji wake unapingwa na kuaminika kuwa si suluhisho la kudumu katika uwanja wa demokrasia nchini humo. Aidha, kitendawili kigumu kinapatikana kwenye muundo wa Tume Huru; itaundwaje, viongozi watapatikanaje, kwa katiba hii au ije mpya, mamlaka ya uteuzi yatakuwa kwa nani,uendeshaji na vigezo vinavyohitajika kwa wajumbe vitakuja vipya au kubaki vilevie, ni maeneo ambayo yamegusiwa katika mijadala hiyo. Mnamo Desemba 27, mwaka 2021 Rais Samia alitangaza kumteua Jaji Jacob Casthom Mwambegele kuwa Mwenyekiti mpya wa Tume ya Taifa ya Uchaguzi akichukua nafasi ya Jaji Mstaafu Semistocles Kaijage ambaye amemaliza muda wake wa uongozi. Kwa mujibu wa Katiba ya nchi hiyo Ibara ya 74(1) pamoja na vipengele vyake inafafanua vigezo vya watu wanaotakiwa kuwa vongozi wa Tume ya uchaguzi na kuwataja kuwa; Mwenyekiti anatakiwa kuwa Jaji wa Mahakama Kuu au Mahakama ya Rufani au mtu mwenye sifa ya kuwa wakili kwa kipindi kisichopungua miaka 15 Makamu Mwenyekiti anatakiwa Jaji wa Mahakama Kuu ya Mahakama ya Rufani au ni mtu mwenye sifa ya kuwa wakili kwa muda usiopungua miaka 15. Wajumbe wa Tume ya Uchaguzi ambao hudumu kwa miaka mitano Mkurugenzi wa Uchaguzi ndiye Mtendaji mkuu wa shughuli za Tume Kimsingi viongozi wote hao wanateuliwa na Rais wa Jamhuri ya Muungano wa Tanzania kwa mujibu wa sheria iliyotungwa na Bunge. Swali pekee lililosalia ni je ikiwa kutakuwa na mabadiliko, ni nani atabeba majukumu ya kuwateua au watapatikana vipi katika mazingira ya sasa. Tume ya Uchaguzi ni kioo cha mwenendo wa demokrasia ndani ya Taifa lolote. Ni mwakilishi wa uhuru wa taasisi ndani ya taifa. Kwa mujibu wa Katiba ya Tanzania Ibara ya 74(6), Tume ya Uchaguzi ina majukumu yafuatayo;- Kusimamia na kuratibu uandikishaji wa wapigakura katika uchaguzi wa Rais na Wabunge Kusimamia na kuratibu uendeshaji wa uchaguzi wa Rais na Wabunge Kuchunguza mipaka na kuigawa Jamhuri ya Muungano katika maeneo mbalimbali kwa ajili ya uchaguzi wa wabunge Kusimamia na kuratibu uandikishaji wa wapigakura na uendeshaji wa uchaguzi wa madiwani Kutekeleza majukumu mengine yoyote kwa mujibu wa Sheria iliyotungwa na Bunge. Bunge la Tanzania la sasa ni matokeo ya uchaguzi mkuu wa mwaka 2020, ambalo kwa 99% linaundwa na wabunge wa chama tawala CCM. Hilo lina maana CCM wanaweza kuamua jambo lolote ikiwemo marekebisho ya Katiba kutengeneza kitu kiitwacho Tume Huru, ikajadiliwa na kupitishwa na Bunge ikiwa limekidhi vigezo vyote. Kufika hapo hakutakuwa na hoja kwamba vigezo havikukidhi hadi sheria kutungwa ama ajenda. Kimuundo Tume ya Uchaguzi ni zao la Katiba kulingana na sheria iliyotungwa na Bunge. Kwa uwiano wa sasa Bunge halishawishi kuamini kuwa linaweza kusaidia upatikanaji wa Tume huru kupitia marekebisho ya Katiba. Ni kitendawili kigumu mpaka sasa. Ni sababu kama hizo ndizo zinaleta kitendawili kuwa kuwa Bunge la sasa linalohodhiwa na chama tawala ni mbunge gani atakwenda kinyume na chama chake? Vilevile je, rais akiondolewa madaraka ya kuteua viongozi wa Tume, watapatikanaje? Na je wabunge wa CCM watakubali mwenyekiti wao ambaye pia ni rais aondolewe madaraka ya kudhibiti Tume ya Uchaguzi kiufundi? Hayo ni baadhi ya maswali ambayo yanazidi kuchochea mjadala huku wataalamu wakitoa mapendekezo na kusisitiza upatikanaji wa Tume Huru huambatana na gharama kubwa hadi kukamilisha kwake. Wanasisitiza kwamba inatakiwa kutanguliza Katiba mpya kwa sababu mengine yote yakifanyika kabla hayatakuwa na tija. Kumbukumbu zinaonesha Tanzania ilianza mchakato wa Katiba mpya mwaka 2011 na zoezi hilo lilisitishwa mwaka 2014 kwa kupatikana Katiba inayopendekezwa, huku wawakilishi wa vyama vya upinzani wakiwa wamesusia vikao vya Bunge la Katiba wakati huo na kuunda Umoja wa Katiba ya Wananchi maarufu kama UKAWA uliokuja kuleta ushindani mkubwa kwenye uchaguzi mkuu wa mwaka 2015. Kwanza, vyama vya siasa vyote vipo kutetea maslahi, hivyo kila kimoja kinataka kuonekana kinara wa harakati na kujipatia umaarufu machoni mwa wananchi. Vyama vya NCCR-Mageuzi na Chadema vimeibuka kupinga hoja zilizowasilishwa na Mwenyekiti wa Baraza la Demokrasia na Kiongozi wa chama cha ACT Wazalendo, Zitto Kabwe. Vyama hivyo haviamini katika kuomba mazungumzo na chama tawala, bali watuhumiwa wa kesi za kisiasa wote waachiwe huru pamoja na kurejeshwa shughuli za kisiasa ikiwemo mikutano ya hadhara. Pili, vyama vya upinzani vinakubaliana na ajenda za Tume huru na Katiba mpya, tofauti zao zinaibuka kwenye namna ya kupatikana kwake. Mathalani viongozi na wafuasi wa vyama vya NCCR-Mageuzi na Chadema wanaamini njia pekee ni kuhakikisha Katiba mpya inapatikana ambayo ndani mwake kutakuwa na marekebisho yote muhimu yanayohusu uhuru, muundo na mamlaka ya Tume ya Taifa ya Uchaguzi. ""Mabadiliko ni hatua, Taifa hili linao uwezo huo. Hii Tume huru haliwezi kusaidia ikiwa Katiba ni ileile. Katiba ni ileile kwa maana Mwenyekiti na Makamu wake wanateuliwa na rais kwa mamlaka aliyopewa. Pia Mkurugenzi ni mteule wa rais. Hata kama rais akiondolewa madaraka ya kuwateua viongozi wakuu wa Tume, bado itakuwa chini yake kwa njia mbalimbali sababu Katiba itakuwa ileile, na tutakuwa tumeingia kwenye njia ileile kama ya kuruhusu siasa za vyama vingi chini ya Katiba yenye msingi wa chama kimoja, ikabidi viraka vishonwe kusitiri demokrasia. Katiba ndicho kitu muhimu. Kwa hiyo iwe ajenda ya umma,"" amesema kiongozi mmoja mwandamizi toka chama cha upinzani. Tatu, mgawanyiko unakisaidia chama tawala, kwa sababu vyama vya upinzani vimekosa umoja katika ajenda hii. Wakati Zitto Kabwe ni mjumbe kwenye kikosi kilichoundwa na Msajili wa vyama vya siasa, Jaji Francis Mutungi, viongozi wenzake wa kisiasa hawaafiki na kila kukicha wanakikosoa kkkosi kazi hicho. Katika mazingira hayo kukosekana umoja ni fursa kwa chama tawala kupunguza shinikizo la kisasa katika ajenda husika na kuendelea kuvuta muda zaidi, huku Katiba mpya ikiwekwa kando. Richard Ngaya, Mhadhiri wa Chuo Kikuu cha Kilimo cha Sokoine ambaye pia ni mchambuzi wa masuala ya siasa amemwambia mwandishi wa makala hii kuwa muundo wa Tume ulivyoainishwa kwenye katiba ya sasa unazingatia marekebisho ya baada ya mwaka 1992 yaliyorejesha mfumo wa siasa za vyama vingi. Kwa hiyo, marekebisho yanaweza kuingizwa kwenye Katiba ya sasa kama kiraka na kuwezesha uwepo wa Tume huru kama ilivyotokea kwa vyama vingi ambapo nchi haikulazimika kuandika upya katiba nzima. ""Madai ya Katiba mpya yanaweza kuendelezwa pia. Nadhani kwa kutumia mtandao mpana walionao vyama vya upinzani na hasa Chadema endapo watasimama kidete kupigania Katiba mpya na kusema bila hilo 'hakitaeleweka', huenda ikaingia gharama ambayo huenda haikuwahi kufikiriwa lakini inayoweza kuleta matunda makubwa kwa taifa. Aliongeza: ""Tukizingatia mazingira ya sasa, hoja kwa hoja iliyopo mezani, kinachoweza kufanyika ni kuingia gharama ya kuingiza watu wapatao 150 kutokea vyama vya upinzani na kisha wengine 100 kutokea taasisi au makundi mbalimbali nje ya siasa kisha waungane na wabunge bungeni kufanya marekebisho ya Katiba yanayoruhusu Tume Huru ya uchaguzi kisha ndio ilete Bunge lenye uwakilishi wa wananchi  kwenye uchaguzi wa mwaka 2025, pamoja na wajumbe wengine litaweza kujadili mambo ya Katiba mpya kati ya 2025-2030"". Baada ya michakato ya awali kupata maoni ya wananchi nchi nzima kufanyika kama ilivyokuwa mwaka 2013-2014. Hilo linawezekana lakini litagharimu rasilimali fedha ambayo sidhani kama zaweza kuwa nyingi sababu kikao chaweza kuwa cha muda mfupi lakini kinachokidhi mahitaji. Pili, itategemea utashi wa Rais wa nchi, Samia Suluhu Hassan katika kuonesha anafikiria nchi yake kwa miaka 100 ijayo. Tofauti za njia hazizuii kupatikana Katiba mpya wala Tume."
politics	George Floyd: Sanamu zilizotukuza biashara ya utumwa Marekani na Ulaya zaharibiwa	"Sanamu ya mfalme wa Ubelgiji, ambaye chini ya utawala wake mamilioni ya watu waliuawa nchini Jamhuri ya kidemokrasia ya Congo imeng'olewa katika mji wa Antwerp  kufuatia maandamano ya Black Lives Matter. Waandamanaji waliokuwa wakipinga ubaguzi wa rangi waliichafua sanamu hiyo ya mfalme Leopold wa pili kwa kuipaka krangi siku ya Jumatatu. Wanaharakati nchini Ubelgiji wamekuwa wakitoa wito wa sanamu zinazotukuza kumbukumbu yake kuondolewa. Mwandishi wa BBC alichapisha ujumbe wa Twitter wa sanamu hiyo ikiharibiwa mjini Antwerp Ubelgiji. Mfalme huyo aliitawala Ubelgiji kuanzia 1865 hadi 1909, lakini anakumbukwa kwa uongozi wa kikatili DR Congo. Mwaka 1885 hadi 1908 , mfalme huyo aliifanya DRC wakati huo ikijulikana kama taifa huru la Congo , koloni yake ya kibinafsi. Aliibadilisha koloni hiyo kuwa kambi ya wafanyakazi, akijipatia faida kubwa kupitia biashara ya raba. Wale waliokataa kushiriki katika biashara hiyo ya utumwa waliuawa kwa kupigwa risasi, huku wanajeshi wa leopold wakitakiwa kukusanya mikono ya waathiriwa wao. Wakati waandamanaji nchini England walipoangusha sanamu ya karne ya 17 kuhusu biashara ya utumwa  katika maji ya kina kirefu ujumbe ulikuwa wazi. Meli za Edward Colston zinaaminika kuwasafirisha wanaume, wanawake na watoto 80,000 kutoka Afrika katika mataifa ya America. Lakini kumbukumbu hii imeheshimika kwa karne kadhaa katika mji wa nyumbani kwao wa Bristol , ambao ulifaidika kwa utajiri wake. Huku serikali ikishutumu kitendo hicho siku ya Jumapili, waandamanaji walisema kwamba wanatumai kitaleta mabadiliko. ''Sanamu zina maana ya kwamba mtu huyo alikuwa mtu mzuri na alifanya vitu vikubwa. Hilo sio kweli, alikuwa mfanyabiashara wa biashara ya utumwa  na muuaji'', alisema mwanahistoria David Olusoga akizungumza na BBC. Maandamo yaliofanyika kote duniani, kama yale ya Bristol , yameangazia historia ya biashara ya utumwa na watu walioongoza biashara hiyo. Sanamu katika mji mkuu wa Uskochi Edinburgh inayotoa kumbukumbu ya mwanasiasa ambaye alichelewesha kufutwa kwa bishara ya utumwa imepakwa rangi yenye maneno ya 'George Floyd'  na 'BLM' (for Black Lives Matters). Sanamu hiyo yenye urefu wa futi 150ft (46m) katika bustani ya St Andrew mjini Edinburgh ilisimamishwa mwaka 1823 ili kumkumbuka Henry Dundas. Dundas alikuwa mwanasiasa aliyekuwa na ushahiwshi mkubwa katika karne ya 18 na 19 na alikuwa amepewa jina la utani ''mfalme asiye na taji "". Aliwasilisha marekebisho ya muswada ambao ungesitisha biashara ya utumwa 1972, na badala yake akasema suala hilo linapaswa kufuatiliwa polepole. Hatua hiyo iliruhusu biashara hiyo kuendelea  kwa zaidi ya miaka 15 zaidi kinyume na ilivyotarajiwa. Sanamu katika mji mkuu wa Uskochi Edinburgh inayotoa kumbukumbu ya mwanasiasa ambaye alichelewesha kufutwa kwa bishara ya utumwa imepakwa rangi yenye maneno ya 'George Floyd'  na 'BLM' (for Black Lives Matters). Sanamu hiyo yenye urefu wa futi 150ft (46m) katika bustani ya St Andrew mjini Edinburgh ilisimamishwa mwaka 1823 ili kumkumbuka Henry Dundas. Dundas alikuwa mwanasiasa aliyekuwa na ushahiwshi mkubwa katika karne ya 18 na 19 na alikuwa amepewa jina la utani ''mfalme asiye na taji "". Aliwasilisha marekebisho ya muswada ambao ungesitisha biashara ya utumwa 1972, na badala yake akasema suala hilo linapaswa kufuatiliwa polepole. Hatua hiyo iliruhusu biashara hiyo kuendelea  kwa zaidi ya miaka 15 zaidi kinyume na ilivyotarajiwa. Jimbo la Virginia nchini Marekani linaondoa sanamu ya Confederate ya jenerali Robert E Lee, ambayo imeharibiwa katika maandamano ya George Floyd. Akitangaza uamuzi wa kuiondoa sanamu hiyo yenye tani 12  iliosimamishwa 1890, gavana Ralph Northam alisema: Hatuzungumzii tena uongo wa historia yetu. ''Sanamu hiyo imekuwepo katika eneo hilo kwa muda mrefu . Lakini ilikuwa makosa wakati huo na ni makosa wakati huu, Hivyobasi tunaiondoa''. Ni miongoni mwa sanamu tano za Confederate katika barabara ya kumbukumbu, katika mji mkuu wa jimbo hilo wa Richmond, ambayo imepakwa maneno machafu  wakati wa maandamano , ikiwemo ujumbe wa kusitisha ubabe wa watu weupe. Robert Lee alikuwa kamanda wa jeshi lililokuwa likiunga mkono biashara ya utumwa. Lee alifunga ndoa na mwanamke kutoka familia tajiri iliohusika na biashara ya utumwa  mjini Virginia na kujiondoa katika jeshi hilo ili kuendesha mali ya familia hiyo kufuatia kifo babake mkewe. Alipata pingamizi kutoka kwa watumwa waliotarajia kufunguliwa. Nakala zinaonyesha kwamba alipendelea wafungwa waliotaka kutoroka kuadhibiwa vilivyo. Pia anadaiwa kuvunja familia za watumwa. Wengi nchini Marekani wanamuona Lee kama ishara ya historia ya utumwa katika taifa hilo na ukandamizaji wa kibaguzi. Sanamu nyengine za Confederacy pia zimepakwa rangi na waandamanaji. Baadhi ya wale wanaounga mkono sanamu hizo kusalia wanasema kwamba zinasimamia historia ya Marekani na tamaduni za kusini. Sanamu ya aliyekuwa waziri mkuu wa zamani mjini Londonwa Uingereza  Winston Churchill iliharibiwa kwa kupakwa maandishi machafu kwa kuitangaza kuwa ya kibaguzi. Churchill anapongezwa kwa kuongoza Uingereza kupata ushindi katika vita vya pili vya dunia. Ameelezewa katika tovuti ya serikali ya Uingereza kama kiongozi aliyewavutia wengi , mwandishi, msemaji na kiongozi. Na alichaguliwa kuwa Muingereza mwenye umaarufu mkubwa zaidi katika kura ya BBC iliofanyika 2002. lakini kwa wengine anasalia kuwa mtu aliyezongwa na utata  kutokana na maoni yake ya kibaguzi. ''Bila shaka hakuna wasiwasi kwamba Churchil alikuwa mbaguzi'', alisema mwanahistoria Richard Toye , mwanzilishi mwenza wa kitabu kinachotarajiwa kuzinduliwa The Chuirchil Myths. ''Aliwataja watu weupe kuwa juu zaidi ya wengine. Alitoa matamshi yasiofurahisha kuhusu Wahindi aliosema ni watu wanyama walio na dini ya kinyama, mbali na kutoa matamshi ya chuki dhidi ya Wachina''."
religion	Paola Schietekat: Mmexico ahukumiwa viboko 100 nchini Qatar baada ya kushutumu kuwa alishambuliwa	"Wakati ambapo Qatar inafungua fursa kwa ulimwengu huku Kombe la Dunia likikaribia, raia wa Mexico amelaani jinsi wanawake wanavyoweza kuathirika sana na kuwa katika hatari katika nchi hiyo ya Kiislamu. Paola Schietekat aliwasili Doha mnamo Februari 2020 kufanya kazi na serikali ya Qatar katika kuandaa Kombe la Dunia la Qatar 2022. Baada ya kuishi huko kwa mwaka mmoja na nusu, anasema kwamba alikuwa mwathirika wa kushambuliwa. Lakini alipoenda kwa mamlaka kuwasilisha malalamiko, kesi ilimgeukia: alishtakiwa kwa kushiriki  ""ngono nje ya ndoa,"" uhalifu chini ya sheria za Kiislamu. Msichana huyo mwenye umri wa miaka 27 alihukumiwa kifungo cha miaka 7 jela na kuchapwa viboko 100. Vinginevyo, walimwambia, angeweza kuepuka adhabu hiyo ikiwa angeolewa na mshambuliaji wake. ""Baada ya mchakato huu, niligundua kuwa licha ya digrii zangu za kitaaluma, maandalizi ya kitaaluma, uhuru wa kifedha na licha ya kufanya kazi kwa serikali ya Qatar, niko katika hatari ya kupitia ukiukwaji wa haki za binadamu na taasisi za kizamani na zenye kuendeleza unyanyasaji, na siwezi kupata ulinzi katika ubalozi wangu,"" Schietekat alishtumu tukio hilo kupitia ukurasa wa Facebook ambako alifichua kilichotokea. Mwanamke huyo kijana alifanikiwa kuondoka Qatar mwaka jana, lakini tangu wakati huo anasema kuwa haki haijatendeka katika kesi yake na kwamba mshambuliaji wake yuko huru. Na anaonya kwamba watu wa Mexico, na pia vikundi vilivyo hatarini kama vile wanawake na watu wanaoshiriki mapenzi ya jinsia moja wanaotembelea nchi hiyo kwa Kombe la Dunia baadaye mwaka huu, wanaweza kuwa waathiriwa wa mfumo wa Qatar. Waziri wa Mambo ya Nje wa Mexico Marcelo Ebrard alikutana naye Ijumaa iliyopita na kumhakikishia kuwa wakili bora zaidi atapatikana kumtetea. Anasikitika kwamba msaada huo haukufikia hadi kesi yake ilipoanza kugonga vichwa vya Habari huko Mexico na kimataifa wiki iliyopita. Kulingana na Mashariki ya Kati tangu 2019, Schietekat alihamia Qatar mnamo Februari 2020 kufanya kazi kama mwanauchumi wa Kamati Kuu, chombo kinachosimamia kuandaa Kombe la Dunia la Qatar 2022. Ilikuwa kazi ya ndoto yake, kama yeye mwenyewe alivyosema, hadi ilipokatizwa ghafla mnamo Juni 6, 2021. Kulingana na malalamiko ya kijana huyo wa Mexico, usiku alipokuwa amelala, mtu anayemjua kutoka jamii ya Latino huko Doha aliingia nyumbani kwake kwa nguvu na kumshambulia kimwili. Shambulio hilo linadaiwa kumsababishia majeraha kadhaa kwenye mkono na tumbo, alisema. Alikwenda polisi kuripoti shambulio hilo, lakini kwasababu hajui kiarabu kwa ufasaha na ukosefu wa ushauri kutoka kwa ubalozi wa Mexico, au wakili wa nje ya nchi, kulingana na maelezo yake, mambo yalianza kumbadilikia. ""Ubalozi haukunishauri jinsi malalamiko yangu yanavyoweza kutumika dhidi yangu,"" msichana huyo alieleza kwa vyombo vya habari vya Mexico. Na kwa hilo, nikawa natafuta kufikia matokeo ya mwisho ya kisheria, kama ilivyopendekezwa na balozi wa Mexico nchini Qatar, Luis Ancona, sheria ya Kiislamu inawaweka wanawake katika hali ya hatari au wanakuwa na uwezo mkubwa wa kupitia mabaya ikilinganishwa na wanaume. Kushtumiwa kwa ""zinaa"" Mshambulizi wake aliitwa kufika mbele ya mamlaka, lakini alitumia hoja iliyompendelea: alidai kwamba alikuwa na uhusiano na Schietekat. ""Ingawa hakukuwa na ushahidi wa kuunga mkono madai yake, hakukuwa na dhana ya kutokuwa na hatia kwangu pia. Na kama nilikuwa mwathirika, mamlaka ilinichukulia kama mhalifu,"" msichana huyo alisema. Kulingana na Wizara ya Mahusiano ya Kigeni (SRE) ya Mexico, mamlaka ya Qatar ilianzisha uchunguzi ""ambao matokeo yake yalikuwa shutuma za mzalendo huyo na aliyeshitaki akawa na hatia ya utendaji wa zina ambao ni uhalifu."" Hivi ndivyo jinsi mahusiano ya ngono nje ya ndoa au mahusiano ya kabla ya ndoa yanavyofafanuliwa, ambayo adhabu yake ni hadi miaka 7 jela na viboko 100. ""Sheria ya Qatar inaadhibu vikali baadhi ya tabia chini ya kanuni za kidini (sharia),"" inaeleza SRE. Katika mchakato huo, polisi walijaribu kumfanya awe ni mwenye kufanyiwa ""vipimo vya ubikira"", kitendo ambacho Schietekat alikielezea kama cha ""kudhalilisha, kufedhehesha na kurudisha enzi zilizopitwa na wakati""; ambacho alifanikiwa kukiondoa kwa nguvu kwa kuwasilisha cheti cha talaka ambayo alipitia hapo awali. ""Ofisi ya Mwendesha Mashtaka iliniachia kwa sharti la kuacha simu yangu ya mkononi ili kukamilisha upelelezi wa kesi ya 'uasherati',"" alisema. Ingawa aliachiliwa kwa dhamana, jambo lile lile lilifanyika kwa mtuhumiwa wake aliyemchokoza, jambo ambalo alihofia uadilifu wake ikiwa angebaki nchini humo. Usaidizi kutoka ubalozi wa México Schietekat alidokeza kwamba ubalozi wa Mexico nchini Qatar ulimpa ""msaada"" mwanzoni, lakini ulifanya hivyo ""kwa kutojua tamaduni, sheria na lugha ya wenyeji, ambayo ilichangia usimamizi mbovu wa haki. "" Usaidizi niliopokea kutoka kwa balozi ulikuwa wa chini na wa dharau,"" alisema, akiongeza kuwa mara tu alipoajiri wakili wa nje, mamlaka ya Mexico ilimwacha na hata kuondoa hofu ya kushambuliwa na mshtakiwa. Kabla, ya kufikisha malalamishi yake kupitia mitandao ya kijamii, walipendekeza ""funga mlango,"" msichana alisema. Schietekat alifanikiwa kuondoka Qatar siku ya 20 baada ya shambulio hilo. Kwa upande wake, Wizara ya Mambo ya Nje ya Mexico ilisema katika taarifa yake wiki iliyopita kwamba ubalozi huo ""umetoa msaada kwa raia wa nchi hiyo na umehakikisha kwamba utaratibu unaostahili unaheshimiwa, kwa mujibu wa sheria zinazotumika nchini humo. "" Kwake, kauli hiyo ilikuwa na ""lengo la kubatilisha kinachoendelea. Hakukuwa na huruma na taarifa hizo zilikuwa za uongo,"" alisema. Raia wengi wa Mexico walionyesha kumuunga mkono Schietekat, ambaye amesema anatumai haki itatendeka katika kesi yake na hata kutathmini uwezekano wa kurejea Qatar. Mnamo Machi 6, kesi hiyo imepangwa kusikilizwa huko Doha kutatua hali yake na ambayo mwanamke huyo kijana anajiandaa."
religion	Tamasha la kipekee la kusahau shida za dunia	Video ya watoto wanaoishi katika mazingira magumu wakiwa wanaimba na kucheza pamoja na  kutumia vyombo vya muziki vya aina yake katika tamasha lao maalum la kumsifu Mungu na kusahau shida za dunia. Mubiru David kijana mwenye umri wa miaka 20,ni kiongozi wa watoto hao ambaye alikuwa pia mtoto anaishi katika mazingira magumu lakini sasa ameamua kusaidia watoto wanaopitia hali aliyoipitia kwa kuwapa makazi na kuimba katika bendi hii ya aina yahe.
religion	Ramadhan 2022: Kufunga ni nini?	Kufunga ni ibada, na kama ilivyo kwa ibada zote, kuna sheria fulani ambazo tunapaswa kuzifuata. Kufunga ni kujiepusha na chakula, vinywaji na kuwa na mahusiano na mwenzi wako kwa makusudi kuanzia alfajiri (wakati wa Alfajiri inapoanza na wakati wa Suhur unaisha) hadi kuzama kwa jua (wakati Magharibi inapoanza). Saumu huanza mara tu unapoweka nia ya kufunga na kwa hivyo unaepuka kufanya chochote kinachofungua. Makusudio hayahitaji kusemwa kwa maneno, wala hakuna Dua ya kuanzisha saumu. Kwa mfungo wowote ule kando na Saumu za Qada (mfungo uliokosa ambao hufungwa tena baadaye), una muda wote hadi adhuhuri (wakati wa Zawal/Zuhr) kuamua kama unataka kufunga au la. Maana yake ni kwamba ikiwa mtu atajisikia vibaya na akaamua kutofunga wakati wa Suhur, lakini hakula chochote mpaka kidogo kabla ya Adhuhuri, na akajisikia vizuri na akaamua kufunga, basi funga yao itahesabiwa maadamu sio Qada. Ikiwa ni Saumu ya Qada, nia lazima itolewe kabla ya Saumu kuanza Alfajiri. Yeyote anayekidhi vigezo vifuatavyo ni lazima afunge: • Aliyebalehe kufikia wastani wa umri wa balehe wa miaka kumi na nne na nusu katika kalenda ya Gregorian) • Mwenye akili timamu - mtu yeyote anayesumbuliwa na ugonjwa wa akili ambao ama huwafanya wasijue kufunga, au wasiweze kuelewa wazo la kufunga (kama vile wale wanaosumbuliwa na Down Syndrome) hawatalazimika kufunga. • Ikiwa si mgonjwa na mwenye magonjwa sugu ambayo huzuia kufunga, kama vile kisukari kali, au hata udhaifu kutokana na uzee. • Msafiri ambaye haendi safari ya zaidi ya maili arobaini na nane. • Kufunga hakutamdhuru mtu au mtoto wake (ikiwa mwanamke ni mjamzito au ananyonyesha). Ikiwa mtu kwa kweli anahisi kuwa hapaswi kufunga kwa sababu mbili za mwisho, anapaswa kuthibitishwa na daktari, daktari wa Kiislamu ambaye anaelewa umuhimu wa Kiislamu wa kufunga pamoja na kuangalia afya yako, badala ya kuangalia tu madhara ambayo inaweza kuwa nayo. Ingawa afya ni muhimu sana kwa vile miili yetu ni amana kutoka kwa Allah Taala, tunapaswa kukubali tu ikiwa tunahitaji - si kwa sababu tu tunaweza kuwa wadhambi vinginevyo, lakini kwa sababu tunapaswa kuhisi kwamba tunakosa malipo na faida nyingi za kufunga. Ama wasafiri, ingawa wameondolewa, kama wanaweza, wao pia wanapaswa kufunga ikiwa hali si ngumu. Katika zama za Mjumbe wa Mwenyezi Mungu, kusafiri kulihitaji kuvuka majangwa kwenye joto linalowaka kwa muda wa wiki na hatari ya upungufu wa maji mwilini. Kwa sababu safari imekuwa rahisi, tunapaswa kujaribu kufunga kama tunaweza. Mwishowe, ingawa watoto ambao sio Baligh wamesamehewa, wao pia wanapaswa kuhimizwa kufunga kutoka kwa umri mdogo ikiwa wako tayari na haiathiri afya au masomo yao. Mazingira ambayo kila mtu anakula Suhur na Iftar yake pamoja, anaswali Tarawih msikitini pamoja (au nyumbani kwa wasichana na mama zao), pamoja na mawaidha ya mara kwa mara ya malipo ya Allah Taala, yatajenga hisia ya kudumu ya kukumbukwa na watoto ambayo huwafanya wasiishie na Ramadhani tu wakiwa wakubwa, bali waipende pia. Iwapo mtu hawezi kufunga kwa dhati, atatakiwa kutoa Fidya, ambayo ni kutoa kiasi kilichotolewa kwa ajili ya Sadaqatu'l Fitr kwa kila siku ambayo hawezi kufunga. Pia unaweza kusoma: Mjumbe wa Mwenyezi Mungu alipata wahyi wa kwanza wa Surah Alaq katika mwezi wa Ramadhani. Qurani Tukufu kwa mara ya kwanza iliandikwa na Allah Taala katika Lawh Mahfuz (Ubao Uliohifadhiwa). Kisha ikashushwa kutoka hapo hadi kwenye mbingu ya chini kabisa katika Laylatul-Qadr, usiku maalum unaopatikana katika mwezi wa Ramadhani. Hii inaonesha kuwa Qur'ani Tukufu iliteremshwa na Allah Ta'ala katika mwezi wa Ramadhani kwa njia mbili. Allah Taala aliuchagua mwezi huu uliobarikiwa ili kuteremsha Kitabu Chake Kitukufu, akionyesha jinsi gani mwezi huu lazima uwe muhimu. Ikifika Ramadhani, milango ya mbinguni inafunguliwa, na milango ya Jahannam inafungwa, na Mashayatin wanafungwa minyororo. Mwezi wa Ramadhani unapoingia huwa ni rahisi kuingia mbinguni na kuwa ngumu zaidi kuingia motoni, kwani Allah Taala anarahisisha kufanya mambo ya kheri na kuwa magumu zaidi kufanya madhambi. Sababu moja ni kwa sababu Shayatin, ambaye kwa kawaida anatuhimiza kufanya dhambi kwa kuweka mawazo ndani ya mioyo yetu, amefungwa minyororo na hawezi tena kutuathiri. Hili linazua swali: Kwa nini baadhi ya watu bado wanafanya dhambi katika mwezi mtukufu wa Ramadhani Wanachuoni wanaeleza kwamba inaweza kuwa ni kwa sababu si Shayatin wote wamefungwa: ni wale tu wabaya zaidi (kama Hadiyth nyingine inavyoeleza). Au inawezekana tukawa tumezoea kutenda madhambi kwa mwaka mzima hata ikawa ni tabia na uraibu, na tunaona ni vigumu kuyaacha, ingawa hakuna Shayatin wa kutuzushia zaidi ya manufaa ya kiroho ya funga, kuna hata faida za kiafya: 1. Mwili wetu huanza kujirekebisha. 2. Tunapoteza mafuta yasiyotakikana. 3. Hupunguza hatari ya kisukari. 4. Husaidia kupunguza hatari ya ugonjwa wa moyo kwa kupunguza shinikizo la damu, viwango vya cholesterol, na vichochezi vingine vyenye madhara. 5. Husaidia ukuaji wa niuroni mpya katika ubongo wako. 6. Tafiti zinaonyesha inazuia magonjwa kama vile Alzeima na saratani. 7. Huupa mwili wako dawa ya kuondoa sumu mwilini na kutoa sumu hatari zilizopo kwenye mwili wako. Mwisho, funga hutusaidia kuelewa yale ambayo watu maskini duniani wanapitia, na kuthamini chakula ambacho Allah Taala ametupa. Hata hivyo, makusudio makuu ya saumu ni yale ambayo Qur'ani Tukufu inatuambia: inatusaidia kukuza Taqwa na nidhamu binafsi ambayo inatuwezesha kujitawala wakati tuna matamanio ya kufanya madhambi. Kinachovunjika na kubadilisha funga Kufunga ni kuanzia alfajiri hadi machweo. Hata hivyo, ikiwa mtu anakula, kunywa au kuwa na uhusiano na mwenzi wake wakati wowote kati ya nukta hizo mbili, saumu yake inaweza kukatika na kuwa batili. Yafuatayo yanafungua mfungo: • Kula, kunywa kwa makusudi huku ukijua kuwa umefunga. Hii pia ni pamoja na:
religion	Papa Francis awataka viongozi kutoa fursa kwa wote	"Pope Francis amewaambia  raia wa Msumbiji kuwa wanahitaji kukuza amani yao na kuhakikisha kuwa inadumu Kiongozi huyo wa kanisa katoliki duniani alikuwa akizungumza katika ziara yake ya siku moja nchini Msumbiji , abako hivi karibuni mkataba wa amani ulimaliza rasmi miaka ya vita vya wenyewe kwa wenyewe ""Amani lazima iwe ada na maridhiano yawe ndio njia bora ya kukabili magumu ya nchi  ,""amesema Papa. Amesema amani ni kama  ""ua laini "" na huhangaika kuchanua katika  ""ardhi yenye mawe ya ghasia "". Ili amani iwepo ya kudumu Papa amesema viongozi wa nchi sharti  wazuwie aina yoyote yaushabiki na kupigania kutoa hfursa sawa kwa wote - kufanya kinyme cha hayo kunaweza kuhatarisha amani. ""Bila fursa sawa, aina tofauti za uchokozi na mizozo vitapata ardhi ya rutba ya kukua na hatimae kulipuka,  "" amesema. Baadae alipokutana  Papa Francis alipokutana na viongozi wa vijana kutoka dini mbalimbali katika mji mkuu , Maputo, aliwaambia: ""wengi miongoni mwenu mlizaliwa wakati wa amani, amani iliyopatikana kwa njia ngumu, kwamba haikuwa kila mara rahisi kufikiwa na ilichukua muda kuipata. ""Amani ni mchakato ambao wewe pia unatolewa wito  kuiendeleza, kwa kuwa tayari wakati wowote  kuwafikia wale wanaokabiliwa na hali ngumu.  Kiongozi wa kanisa Katoliki Duniani Papa Francis, ameanza ziara rasmi ya kihotoria Barani Afrika wiki hii - akiwa anazitembelea Msumbiji, Madagascar na Mauritius."
religion	Ulimwengu wa kiarabu: Je waraabu wanaipuuza dini?	"Waarabu wanazidi kusema kuwa hawana dini tena, kwa mujibu wa utafiti mkubwa na wa kina uliofanywa wa eneo la mashariki ya kati na Afrika kaskazini. Utafiti huo ni mmoja kati ya baadhi kuhusu namna waarabu wanahisi kuhusu masuala tofuati, kuanzia haki za wanawake na uhamiaji, usalama na mahusiano. Zaidi ya watu 25,000 walihojiwa katika utafti huo - uliofanywa kwa niaba ya BBC News Arabic na kituo cha utafiti cha Arab Barometer research network - katika nchi 10 na maeneo ya Palestina kati ya mwisho wa mwaka 2018 na 2019. Haya ndio baadhi ya matokeo: Tangu 2013, idadi ya watu katika eneo hilo waliojtambulisha ""kutokuwa na dini"" imeongezeka kutoka  8% hadi 13%.  Ongezeko hilo ni kubwa katika watu wenye umri wa chni ya miaka 30, miongoni mwao 18% walijitambulisha kutokuwa na dini, kwa mujibu wa utafiti huo. Ni yemen pekee ilioshuhudia kushuka kwa kiwango katika kitengo hicho. Watu wengi katika eneo hilo wameunga mkono haki ya wanawake kuwa waziri mkuu au rais. Algeria pekee ndio iliyokuwa na kiwango cha chini ambapo chini ya 50% ya waliohojiwa walikubali  kuwa rais mwanamke anakubalika. Lakini linapokuja suala la maisha nyumbani - wakiwemo wanawake wengi - wanamini kuwa waume ndio wanapaswa  kuwana uamuzi wa mwisho  kuhusu masuala ya familia. Ni nchini Morocco pekee ambapo chini ya nusu ya raia wanadhani mume ndio daima anayepaswa kufanya maamuzi. Suala la kukubalika kwa mapenzi ya jinsia moja lina mgawanyiko wa namna linavyopokewa lakini pia liko chini katika eneo zima.  nchini lebanon kwa mfano, licha ya kuwana sifa ya kuwa na uhuru zaidi kijamii kuliko mataifa jirani, ni 6% pekee wanaolikubali hilo. Mauaji ynayotekelezwa kutunzai heshima ya familia, kabila au jamii ambapo familia iko radhi imuue jamaa yao kwa hilo, sanasana wanawake, wanaotuhumiwa kuiviunjia familia heshima. Kila eneo lililofanyiwa utafiti limetaja sera za Donald Trump kwa eneo la mashariki ya kati mwisho walipolinganisha viongozi hawa. Kwa utofauti, kati ya matiafa 11 yaliohojiwa 7 nusu au zaidi yake wanaridhia muelekeo wa rais wa Uturuki President Recep Tayyip Erdogan. Lebanon, Libya na Misri zimeorodhesha sera za Putin mbele ya zile za Erdogan. Idadi jumla za matiafa hazijumlishi 100 kwasababu 'Sijui' na 'Akataa kuitikia' hazikujumuishwa. Bado kuna wasiwasi kuhusu usalama kwa wengikatika enoe la mashariki ya kati na Afrika kaskazini. walipoulizwa ni nchi gani zilizo na tishio kubwa kwa utulivu na usalama wa mataifa yao, baada ya  Israel, Marekani imetajwa kuwa ya pili kwa tishio kieneo na Iran ya tatu. Katika kila eneo ambako wakaazi walilohojiwa, utafiti umeashiria kuwa angalau mmoja kati ya watano wanatafakari kuhama kabisa kutoka mataifa yao. Nchini Sudan ilikuwa nusu ya raia walioko nchini humo. sababu za kiuchumi zilitajwa pakubwa kama chanzo kikuu. Washiriki walikuwa wanaweza kuchagua zaidi yanchi moja. Idadi ya watu wanaofirikia kuhama kutoka Afrika kaskazini imeongezeka, na wakati sio wengi wanavutiwa na Ulaya kuliko ilivyokuwa bado linasalia kuwa eneo kuu kwa watu wanaofikiria kuondoka katika maeneo yao. Imetengenezwa na  Becky Dale, Irene de la Torre Arenas, Clara Guibourg, na Tom de Castella. Mbinu iliyotumika Utafiti umetekelezwa na taasisis ya utafiti, Arab Barometer. Ni watu 25,407 waliohojiwa ana kwa ana katika matiafa 10 na maeneo ya Palestina. The Arab Barometer ni taasisi ya utafiti iliopo chuo kikuu cha Princeton. Imekuwa ikifanya utafiti kama huu tangu 2006.  mahojiano ya dakika 45 yaliofanyika kwa ukubwa kupitia tabiti yalifanywa na watafiti na washirika katika maeneo ya kibinfasi. Ni maoni ya watu katika nchi za kiarabu, kwahivyo hazijumuishi maoni kutoka Iran au Israel, licha ya kwamba inajumuisha  maeneo ya Palestina. Baadhi ya mataifa katika eneo hilo yamejumuishwa lakini serikali kadhaa za ghuba zilikataa kufikia kikamilifu na kwa haki utafiti huo. Matokeo ya Kuwait yalichelewa kuweza kujumuishwa katika taarifa ya BBC Arabic. Syria haikuweza kujumuishwa kutokana na ugumu wa kulifikia eneo hilo. Kutokana na sababu za kisheria na kitamaduni baadhi ya mataifa yaliomba baahdi ya maswali yaondolewe. Ylioondolewa yamejumuishwa katika kutangaza matokeo, kwa kujumuisha ufafanuzi wa wazi wa ambayo hayakujumuishwa. Unaweza kupata taarifa zaidi kuhusu mbinu iliyotumika katika mtandao wa Arab Barometer."
sports	Tetesi za soka Ulaya Jumamosi 20.02.2021: Mourinho, Aguero, Messi, Cavani, Pulisic, Giroud, Sancho, Konsa, Henry	Mwenyekiti wa Tottenham Daniel Levy anataka kusubiri hadi mwisho wa msimu kabla ya kuamua hatma ya Jose Mourinho kama kocha wa timu hiyo. (ESPN) Mshambuliaji wa Argentina Sergio Aguero, 32, amekubali kwamba hana ajualo ikiwa msimu huu utakuwa wake wa mwisho Manchester City. (Times) Mshambuliaji wa Barcelona na Argentina Lionel Messi, 33, bado hajaamua ikiwa ataendelea kucheza msimu ujao na wawakilishi wake bado hawajafanya mazungumzo na klabu yoyote ile. (ESPN) Kocha Ole Gunnar Solskjaer amethibitisha kuwa atafanya mazungumzo na mshambuliaji wa Uruguay Edinson Cavani, 34, juu ya kuongeza mkataba wake Manchester United. (Sky Sports) Kocha wa Chelsea Thomas Tuchel anataka winga wa USA Christian Pulisic, 22, asalie Stamford Bridge, lakini amesema hakuna maamuzi yoyote yaliyofikiwa. (London Evening Standard) Tuchel amesisitiza kwamba ni mapema mno  kufanya maamuzi juu ya Olivier Giroud licha ya kwamba mshambuliaji huyo, 34, wa Ufaransa anaingia miezi ya mwisho ya mkataba wake na Chelsea. (Mirror) Mlinda lango wa Chelsea rais wa Uhispania Kepa Arrizabalaga, 26, anadai hakutaka kuondoka klabu hiyo na haogopi kupigania kupata tena nafasi yake. (Star) Borussia Dortmund ingependelea kumuuza mshambuliaji wa England Jadon Sancho, 20, na kuendelea kuwa na mshambuliaji wa Norway Erling Braut Haaland, 20, msimu huu.  (Bild - in German) Dortmund huenda ikapata pesa za ziada pauni milioni 250 kwa kuwauza Sancho na Haaland, huku Sancho kima chake kikiwa ni takriban pauni milioni 104. (TalkSport) Mlinda lango wa AC Milan wa Italia Gianluigi Donnarumma, 21, anataka kuwa mlinda lango anayelipwa kima cha juu zaidi duniani. Mkataba wake wa sasa unakamilika mwisho wa msimu na PSG na Chelsea zimeonesha nia ya kutaka kumsajili. (90min) Kocha wa Aston Villa Dean Smith ametupilia mbali uvumi unaomuhusisha mlinzi Ezri Konsa, 23, na Liverpool na Tottenham. (Birmingham Mail) Mchezaji mkongwe wa Arsenal Thierry Henry anakaribia kuwa kocha mpya wa Bournemouth baada ya klabu hiyo kuomba klabu yake ya hivi sasa Montreal Impact kuanza kufanya mazungumzo. (TalkSport) Mshambuliaji wa Poland Arkadiusz Milik, 26, ana kifungu katika mkataba wake kinachohitaji euro milioni 12 (£10.3m) ndio aweze kuondoka ikiwemo makataba wake wa Marseille. (Calciomercato - in Italian) Aliyekuwa bingwa wa kuogolea na ambaye sasa hivi ni waziri wa michezo Roxana Maracineanu amemtaka mshambuliaji wa Ufaransa Kylian Mbappe, 22, kusalia Paris St-Germain, huku uvumi wa kuhusishwa kwake na Real Madrid ukiwa unaendelea. (AS) Huddersfield imethibitisha kwamba inafikiria kumsajili aliyekuwa kiungo wa kati wa West Ham Ravel Morrison kwa uhamisho wa bure. Mchezaji huyo, 28, sasa hivi anatafuta klabu yake ya 12 baada ya kuondoka ADO Den Haag ya Uholanzi mnamo mwezi Januari. (Sun) Kocha wa Everton Carlo Ancelotti anaamini kwamba bado anaweza kujumuisha wachezaji stahiki katika klabu yake Goodison Park katika kipindi cha misimu miwili ijayo bila kutumia pesa nyingi. (Liverpool Echo) Aliyekuwa mlinzi wa Everton na England Phil Jagielka, 13, amekubali usajili wa mahasimu wa timu hiyo  Liverpool. (Mail)
sports	‘Siwezi kuona lakini napenda kutangaza mpira’	Kutana na mwanafunzi wa Darasa la tano Shaffih Seleman asiye na uwezo wa kuona lakini anapenda kutangaza mpira. Ni kwa vipi anatangaza na ilikuwaje mpaka akatamani kutangaza mpira ilhali hawezi kuona? Mwandishi wa BBC @frankmavura alimtembelea kijana Shaffih katika  shule ya  mseto Uhuru, Ilala jijini Dar es Salaam kujionea umahiri wa kijana huyu.
sports	Wachezaji 10 bora wa Ligi ya Premier kufikia sasa - kulingana na wasomaji wa BBC Spoti	Bila shaka umekuwa msimu wa kusisimua kwa Southampton na Danny Ings. Timu hiyo imeingia kwenye timu nne bora za  Ligi ya Premier kwa usaidizi wa mabao 5 kutoka kwa mshambuliaji  Ings, ambaye amechaguliwa kuwa bora na mashabiki wa BBC Spoti . Wastani wa magoli kutoka kwa mashabiki wa BBC Spoti, wachezaji wanne wa Ralph Hasenhuttl wameingia kwenye timu ya wachezaji 10 bora huku wachezaji wa  Southampton wakichaguliwa katika kila kitengo. Wachezaji walihitajika kuwa wamecheza angalau mechi nne msimu huu kwa wao kujumuishwa. Wachezaji 10 bora Ings ndiyo anayeongoza na huenda angejumuishwa kwenye kikosi cha England katika michuano ijayo ya kimataifa ikiwa hangepata jeraha la goti. Beki wa Leicester Christian Fuchs pengine huenda ndio jina linaloshangaza wengi katika orodha hiyo ya wachezaji 10 bora. Mchezaji huyo 34 alitaka kuondoka Foxes mkataba wake ulipokamilika mwezi uliopita lakini kuendeleza mkataba wake kwa mwaka mmoja inaonekana kuwa hatua ya kutia moyo kwa kocha Brendan Rodgers. Walinda lango 10 bora Mchezaji mpya wa Chelsea Edouard Mendy ndiyo mlinda lango wa Ligi ya Premier ambaye amefurahisha wachezaji wengi msimu huu. Mlinda lango wa Leeds Illan Meslier na wa Newcastle Karl Darlow pia nao wamekuwa na mchezo mzuri wa kuwawezesha kuingia ndani ya kundi la 10 bora. Fuchs amekuwa na mwanzo mzuri na haishangazi kuona mwenzake wa Leicester Timothy Castagne yule aliyechukua nafasi yake Ben Chilwell wa Chelsea pia nao wameingia kwenye kundi hilo. Licha ya  Brighton kuwa katika nafasi ya 16, Tariq Lamptey amekuwa nyota katika timu ya Seagulls. Jannick Vestergaard na Jan Bednarek wa Southampton wote wameingia kwenye timu 10 bora baada ya kuanza vyema. Tyrone Mings na Ezri Konsa wa Aston Villa ni wachezaji wengine matata sana  kama ilivyo kwa Thiago Silva wa Brazil, waliotia saini makubaliano ya bila malipo na Chelsea. Viungo wa kati 10 bora Wachezaji viungo wa kati wa Southampton wanachukua nafasi tatu za juu pamoja na bingwa wa free-kick James Ward-Prowse wakiwa ndio wanaosemekana kuchukua nafasi za juu wakifuatiwa na mchezaji wa kimataifa wa Scotland Stuart Armstrong na Mhispania Oriol Romeu. Pia umekuwa mwanzo mzuri kwa nahodha mshindi wa tuzo Jordan Henderson ambapo mchezo wake kwa Liverpool hadi kufikia sasa umemuwezesha kuchukua nafasi ya 9. Winga 10 bora Akiwa amefunga mabao 10 na kusaidia mara tano hadi kufikia sasa, Jack Grealish wa Villa anaongoza kwenye orodha hiyo huku mchezaji wa Everton raia wa Colombia James Rodriguez pia naye akionesha mchezo mzuri. Sadio Mane, Patrick Bamford na Calvert-Lewin wameingia kwenye kundi la 10 bora. Lakini pia Rodrigo aliyesajiliwa na Leeds naye ameshika nafasi ya 9 licha ya kufunga goli moja tu hadi kufikia sasa msimu huu. Mshambuliaji wa Villa Ollie Watkins ameorodheshwa juu zaidi ya mwingine yoyote akiwa na wastani wa alama 9.3 kwa mbwembwe zake walipoiadhibu mabingwa Liverpool 7-2.
sports	﻿Mukansanga 'kufungua mlango' kwa marefa wa kike nchini Qatar	"Mwamuzi  wa Rwanda Salima Mukansanga anatumai kuchaguliwa kuwa refa katika Kombe la Dunia la 2022 kutasaidia kufungua milango kwa marefa wengine wa kike wanaotaka kuwa wasimamizi wa mechi barani Afrika. Mapema mwaka huu, alikuwa mwanamke wa kwanza kuchukua jukumu la kusimamia mechi katika Kombe la Mataifa ya Afrika miongoni mwa wanaume, huku mwaka jana akiongoza Michezo ya Olimpiki huko Tokyo. Mwanamke huyo mwenye umri wa miaka 34 anatumai kuwa mmoja wa wanawake sita waanzilishi - pamoja na waamuzi wenzake Stephanie Frappart na Yoshimi Yamashita na waamuzi wasaidizi watatu - katika mashindano ya kimataifa ya wanaume kutatoa fursa kwa wanawake zaidi. ""Ni heshima na fursa kwa sababu haijawahi kutokea,"" Mukansanga aliambia BBC Sport Africa. ""Inamaanisha kuwa utakuwa wa kwanza na utafungua milango kwa wanawake wengine, haswa wanawake barani Afrika. “Unabeba mengi mabegani na unahitaji kubeba vizuri, ili wengine waone mlango uko wazi na wao pia waweze kupitia. ""Ni furaha na fursa ambayo wanawake wanapata. Ina maana fursa zipo - na ni juu yetu kuzichukua na kuwa na tija kutoka kwao."" Mwamuzi huyo wa shirikisho la soka duniani Fifa tangu 2012, Mukansanga alikaidi kukataliwa mapema maishani akielekea kuchukua nafasi yake kwenye jukwaa kuu la michezo barani Afrika nchini Cameroon. Akiwa msichana mdogo, aliambiwa kuwa umri wake ni mdogo kwa yeye kuwa sehemu ya timu ya taifa ya mpira wa vikapu ya Vijana wenye umri wa chini ya miaka 17 hivyo aliamua kujikita zaidi kwenye soka badala yake. Muda mfupi akiwa mchezaji ulimuongoza kwenye tangazo la mafunzo ya waamuzi, ambapo - si mara ya kwanza - alichukua nafasi yake. Aliwasiliana na FA ya Rwanda (Ferwafa) kuhusu kujiunga na kozi ya waamuzi mara baada ya kutoka shule ya upili lakini alikataliwa, pia kwa sababu ya umri wake. Hivyo Mukansanga alijifundisha misingi ya uchezeshaji, Sheria za Mchezo, na hatimaye akapewa nafasi ya kusoma na waamuzi wengine wanaotaka kuwa waamuzi  na Ferwafa. Mwanzo huo mgumu umemchukua tangu kuwa msimamizi wa michezo ya ligi ya wanaume katika nchi yake ya asili ya Rwanda, hadi Kombe la Mataifa ya Wanawake 2016, Kombe la Dunia la Wanawake 2019 na Olimpiki ya Tokyo iliyocheleweshwa. Alisimamia mechi za wanawake za Timu ya GB dhidi ya Chile na Australia huko Japan, na mechi kati ya Uholanzi na Uchina. Kisha akaweka historia  - akiwa katikati ya mechi ya ushindi wa Zimbabwe dhidi ya Guinea, ambapo alichezesha vyema, kwenye Kombe la Mataifa ya Wanaume nchini Cameroon mnamo tarehe 18 Januari. Baada ya kushughulikia kukataliwa kwa awali na mapokezi baridi katika uwanja unaotawaliwa na wanaume, Mnyarwanda huyo amekumbatia changamoto zinazoletwa na kazi hiyo. ""Tunapaswa kufanya kazi kwa bidii, haswa katika uwanja unaotawaliwa na wanaume. Unahitaji kuimarisha kazi yako maradufu,"" alielezea. ""Na basi uwe na mapenzi na mchezo , bila mapenzi hayo utachoka halafu utaacha .Lakini hatutaki kuacha. ""Tunahitaji kuwa hatua moja mbele na tukifanya kazi pamoja, tufanikiwe na tupigane pamoja."" Mkufunzi wa waamuzi wa Shirikisho la Soka Afrika (Caf) Jerome Damon anaamini Mukansanga amepata mafanikio yake, baada ya kuchezesha sio tu hatua kubwa zaidi ya bara hilo bali pia Ligi ya Mabingwa Afrika miongoni mwa Wanawake. ""Ni hatua ya kushangaza kabisa - yuko katika nafasi ya kipekee ambapo yeye ni mmoja wa watu wachache wanaoweza kwenda Kombe la Dunia la wanaume na Kombe la Dunia la Wanawake wakubwa,"" alisema Damon. ""Haijafanyika hapo awali, kwa hivyo inazungumzia pakubwa  juu ya waamuzi na maendeleo ya waamuzi barani Afrika."" Damon, ambaye aliongoza katika Fainali nne za Kombe la Mataifa ya Afrika, anasema maafisa sita wa mechi za wanawake walioteuliwa kwa mara ya kwanza katika historia ya Kombe la Dunia la wanaume walipata nafasi zao kwenye fainali - na kwamba lengo linabakia kwenye kazi yao badala ya jinsia yao. ""Tunapaswa kuelewa kuwa kuingizwa kwa wanawake kwenye mashindano si kwa sababu ni wanawake, ni kwa sababu ni wasimamizi wa mechi wenye uwezo, wa daraja la juu,"" alisisitiza. Mukansanga ataungana nchini Qatar na Frappart wa Ufaransa na Yamashita wa Japan, pamoja na waamuzi wasaidizi Neuza Back kutoka Brazil, Karen Diaz Medina kutoka Mexico na Kathryn Nesbitt kutoka Marekani. ""Tunasaidiana kwa sababu tunatoka mashirikisho tofauti lakini tunaenda kufanya kazi pamoja kwa ajili ya mafanikio ya wanawake,"" Mukansanga alisema. ""Ikiwa mwanamke anamsaidia mwanamke mwingine, bila shaka utaona matunda. ""Kuna vizuizi, vikwazo na changamoto. Tutakabiliana na haya. Hakuna cha kufanya juu yao zaidi ya sisi kupigana tukiwa na mawazo madhubuti, kujitolea na ushiriki kamili - na kisha tutashinda."" Mukansanga, ambaye pia alisimamia mchezo wa mpira wa miguu katika eneo la juu zaidi duniani kwenye Mlima Kilimanjaro nchini Tanzania miaka mitano iliyopita, anajua kutakuwa na uchunguzi wa ziada nchini Qatar kutokana na umakini wa dunia kulenga michuano hiyo mikubwa zaidi ya soka. ""Siku zote watu hawatafurahi na wewe, haswa timu inayopoteza. Hivyo ni juu yako kufanya unachotakiwa kufanya - kaa kwenye mstari, usitoke nje ya tafsiri ya Sheria za Mchezo, fuata kile mchezo unahitaji. ""Na kisha, mwisho wa siku, watu watasema, 'Ndio, alikuwa sahihi'."""
sports	Tetesi za Soka Ulaya Jumamosi 23.07.2022	Arsenal imempatia mshambuliaji wa Uingereza Bukayo Saka, 20, mkataba mpya wa kudumu utakaoongeza mshahara wake mara mbili katika juhudi za klabu hiyo kuwazuia washindani kama Manchester City kumnyakua. (Mail) Chelsea imeshinda Barcelona katika usajili wa mchezaji wa Sevilla wa safu ya kati na nyuma Jules Kounde na itampatia kiungo huyo wa miaka 23 kandarasi ya miaka mitano Stamford Bridge. (Telegraph - usajili unahitajika) Mkufunzi wa Ajax  Alfred Schreuder amesema winga wa Brazil Antony, 22, atasalia katika klabu hiyo licha ya kunyatiwa na Manchester United. (ESPN) Liverpool ilimuulizia  kiungo wa kati wa Borussia Dortmund na Uingereza Jude Bellingham mwezi Juni lakini klabu hiyo ya Ujerumani inasema mchezaji huyo mwenye umri wa miaka 19- hatapatikana msimu huu wa joto. (Fabrizio Romano) Chelsea na Tottenham wamemuulizia  winga wa Mfaransa wa Newcastle United Allan Saint-Maximin, 25. (Athletic - usajili unahitajika) Mshambuliaji wa Barcelona na Uholanzi Memphis Depay, 28, huenda akakataa kuhamia Newcastle. (Sport - Kwa Kihipania) West Ham inakaribia kumsajili Gianluca Scamacca, 23, baada ya kukubali ada ya £30.5m kutoka kwa Sassuolo kwa ajili ya mshambuliaji huyo wa Italia. (Guardian) The Hammers  pia wanapania kufikia makubaliano na Eintracht Frankfurt kumnunua mchezaji wa Serbia safu ya nyuma Filip Kostic, 29. (Fabrizio Romano) Arsenal na Everton wamekataa nafasi ya kumsajili winga wa Atletico Madrid na Ufaransa Thomas Lemar, 26. (L'Equipe, via Express). Newcastle, Everton na West Ham wamepewa ofa ya mshambuliaji wa Italia Andrea Belotti, 28, ambaye ni mchezaji huru baada ya kuondoka Torino mwezi uliopita. (Sun) AC Milan wameungana na Borussia Dortmund na Barcelona katika kinyang'anyiro cha kumsajili kiungo wa kati wa Aston Villa na England chini ya umri wa miaka 19 Carney Chukwuemeka, 18. (Usajili unahitajika) Bournemouth wako kwenye mazungumzo ya juu ya kumsajili kiungo wa kati wa Uingereza Marcus Tavernier, 23, kutoka Middlesbrough. (Football Insider)
technology	Twitter: Fahamu watu maarufu waliofungiwa na twitter kwa kukiuka sheria zake	"Mtandao wa Twitter umemfungia mwandishi maarufu wa vitabu nchini Marekani, Dkt. Naomi Wolf baada ya kusambaza taarifa potofu kuhusu chanjo ya corona. Dkt. Wolf, ambaye ameendelea kugonga vichwa vya habari nchini Marekani kwa kitabu chake ambacho kinakosoa masuala mengi kuhusu chanjo ya corona kinachoitwa 'The Beauty Myth'. Akitumia mtandao wake huo wa Twitter wenye wafuasi zaidi ya 140,000, Mwandishi huyo amemfananisha pia Dkt. Anthony Fauci, mmoja wa washauri wa juu wa masuala ya Covid nchini Marekani na shetani. Hivi karibuni pia aliweka pia kwenye ukurasa wake wa Twitter mkojo na kinyesi cha watu waliochanjwa chanjo ya corona akieleza utenganishwe na watu wasiochanjwa. Dkt. Wolf ni mmoja tu kati ya watu mashuhuri ambao walifungiwa mitandao yao kutokana na kuchapisha taarifa potofu. Je ni watu gani wengine maarufu waliokumbwa na rungu la kufungiwa akaunti zao? Rais wa zamani wa Marekani, Donad Trump anafahamika zaidi kwa kuchapisha taarifa tata hasa wakati akiwa Rais wa nchi hiyo. Ni miongoni mwa watu mashuhuru ambao walipenda sana kutumia mitandao ya kijamii kufikisha ujumbe akiwa na wafuasi zaidi ya milioni 88, lakini utata wa machapisho yake yalifanya mtandao wa Twitter kumfungia na kmchunguza. Alichapisha taarifa iliyodaiwa kuleta uchochezi, kufuatia kupinga kwake matokeo ya uchaguzi mkuu wa Marekani, yaliyompa ushindi, Joe Biden. Katika moja ya ujumbe wake aliandika: ""Wamarekani 75,000,000 Wazalendo walionipigia kura, Marekani Kwanza, fanya Marekani kuwa bora tena, watakuwa na sauti inayosikika siku zijazo. Hawatakosewa heshima au kuchukuliwa kwa uonevu kwa namna yoyote ile!!!"". Mtandao wa Twitter ulisema ujumbe huo ""unatafsiriwa kama ishara zaidi ya kuwa Rais Trump hana mpango wa kuhakikisha kunafanyika 'mabadilishano ya madaraka kwa njia ya amani'"". Katika ujumbe mwingine rais aliandika: ""Kwa wote ambao wameuliza, sitahudhuria hafla ya kuapishwa Januari 20."" Rais wa Nigeria, Muhammadu Buhari na yeye hivi karibuni amekutana na rungu la Twitter la kuondoa baadhi ya machapisho yake na kushikilia akaunti yake kwa kile kinachodaiwa kuchapisha taarifa zinazochochea vurugu hasa Kusini Mashariki wa nchi hiyo. Moja ya chapisho la Rais Buhari, lililopigiwa kelele ni lile alilowasema raia wa eneo hilo la Kusini Mashariki mwa Nigeria kwa kushambulia na kuharibu miundo mbinu ya serikali. ""Wengi wa wanaofanya vitendo hivi hawaelewi kabisa kuhusu athari na vifo vilivyotokea wakati wa mapigano ya weyewe kwa wenyewe. Wengi tuliokuwa eneo la tukio kwa miezi 30 na kupigana vita, tutazungumza nao katika lugha abayo wataielewa,"" alisema Buhari kwenye mtandao huo. Raia wengi wa Nigeria walitoa taarifa Twitter, wakitaka chapisho hili liondolewe wakiliona kama linatishia na kuashiria vita. Baada ya Twitter kuchukua hatua, serikali ya nchi hiyo nayo ikajibu mapigo kwa kuzuia shughuli za Twitter nchini humo. Inaelezwa kwamba nchi hiyo ina watumiaji zaidi ya milioni 39 wa Twitter ambao wengi wao sasa baada ya mtandao huo kuzimwa nchini Nigeria wameanza kutumia njia ya VPN ili kuupata mtandao huo. Mwimbaji huyu mkongwe wa Marekani, alikuwa msanii wa mwanzoni kabisa kushitakiwa baada ya kuweka chapisho linalomdhihaki mmoja wa wanamitindo nchini humo. Ingawa kesi hiyo iliisha juu kwa juu, lakini akaunti yake ya Twitter, iliyokuwa na wafuasi zaidi ya 620,000 ilifungiwa. Hata hivyo Msanii huyo amefungua akaunti nyingine ya mtandao huo. Rapa mwanadada Azealia Banks pia wa Marekani mara kadhaa na yeye alifungiwa akaunti yake kwa sababu ya kutoa maneno ya kashfa kwa wapinzani wake, akiwemo nyota Zayn Malik wa Kampuni ya One Director. Mbali na hao pia afisa wa ngazi ya  Ikulu ya Marekani chini ya utawala wa Trump Steve Bannon, alifungiwa akaunti yake na Twitter siku mbili baada ya uchaguzi mkuu wa mwaka 2020 baada ya kumdhihaki Dkt. Anthony Fauci a mkurugenzi wa FBI Christopher Wray. Msanii maarufu wa India, mwaka 2017 alichapisha chapisho lililomdhihaki mwanaharakati wa nchi hiyo Shehla Rashid na kusababisha Twitter kuungia akaunti yake kama ilivyotokea kwa  Kamaal Rashid Khad, ambaye ni muigizaji aliyefungiwa akaunti yake mwaka huo huo. Baada ya akaunti yake kufungiwa Kamaal alitangaza kuifungulia mashataka Twitter, baadae akafungua akaunti nyingine. Mtangazaji maarufu wa marekani Anthony Cumia, Mwanamuziki Talib Kweli, na mwandishi maarufu na mwanaharakati nchini Misri, Wael Abbas, ni miongoni mwa watu maarufu waliokutwa na dhahma ya kufungukiwa akaunti zao na Twitter. Hata chombo cha habari cha Aljazeera, idhaa ya kiarabu nayo ilifungiwa akaunti yake bila kuelezwa wazi sababu zake. Mtandao wa Twitter una mamlaka ya kufungia watumiaji wake wanaokiuka masharti yaliyoweka, wakifungia kwa namna mbili; kwa muda ama moja kwa moja. Kampeni ya kufungia akaunti zinazokiuka masharti ikiwemo ya kutochochea, ilianza mwaka 2015 na siku moja tu baada ya kampeni hiyo kuanza akaunti zaidi ya 10,000 zilifungiwa."
technology	Uganda: Wakataa kutumia choo kwa kuwa kimefungwa kamera	Wakazi wa mji wa Tororo mashariki mwa Uganda, wamekataa kutumia choo cha umma kilichotengenezwa kwa ufadhili wa Benki ya dunia katika kituo cha mabasi kwa madai ya kufungwa kamera za usalama, Gazeti la Daily Monitor nchini Uganda limeripoti. Watu wanasema ''kufuatilia watu wazima wanaokwenda ''kupata haja msalani'' ni kinyume cha utamaduni wao. Lakini karani wa mji huo, Paul Omoko, amenukuliwa akisema kuwa kamera zinachukua picha za watu mlangoni na si ndani ya vyoo. Amesema nia ni kuimarisha usalama kwa sababu ''magaidi wanapenda kutega mabomu kwenye vyoo vya umma''. Mkuu wa wilaya Nickson Owole amesema ''wale wanaojaribu kuikana teknolojia hii huenda wana ajenda ya siri''. Choo cha umma kilifadhiliwa na benki ya dunia chini ya mradi wa maendeleo ya miundombinu ya Manispaa nchini Uganda. Wakazi walisema kuwa hawattumia choo hicho mpaka kamera zitakapoondolewa. ''Wanaweza kuelekeza kamera kwenye maeneo mengine ya kituo lakini si maeneo ya choo,'' alisema dereva mmoja, Mohamed Mwima. ''Kwa sisi waafrika, inafedhehesha kwa mtu kuona utupu wa mwingine. Viongozi wetu wanapaswa kuwajulisha watu wanaotoa misaada kabla ya kuweka kamera,'' alisema Sadick Hirya, dereva mwingine.
technology	TikTok kupiga marufuku watoto kutiririsha video moja kwa moja	TikTok inaongeza umri wake wa chini wa kutiririsha VIDEO moja kwa moja kutoka miaka 16 hadi 18 kuanzia mwezi ujao. Uchunguzi wa Habari wa BBC uligundua mamia ya akaunti za Watoto zikienda moja kwa moja kutoka kambi za wakimbizi wa Syria, huku watoto wakiomba michango.
technology	Serikali ya Tanzania yabadili kanuni za miundombinu ya utangazaji kidigitali	Serikali ya Tanzania imebadili kanuni za miundombinu ya utangazaji kidigitali ambapo sasa chaneli zote za ndani ya nchi zitapatikana kwenye visimbusi vyote. Waziri wa Habari, Mawasiliano na Teknolojia ya Habari, Nape Nnauye amesema tangu kuondolewa kwa chaneli hizo kwenye visimbusi vya kulipia kumekuwa na kilio kikubwa kwa wananchi, na hata wadau wengine. Kuhusu hayo na mengine kuhusu kanuni mbalimbali amezungumza na Scolar Kisanga.
technology	Je kombora la Hypersonic lililofanyiwa majaribio na China ni kombora la aina gani?	"China ilidaiwa kufanya jaribio la kombora la hali ya juu la hypersonic hivi majuzi, hatua iliowashangaza idara ya ujasusi nchini Marekani.  Gazeti la Financial Times liliripoti kuhusu jaribio hili la kombora la hypersonic kwenye ripoti yake ya hivi punde. Gazeti hili lilisema liliandika kufuatia habari lililopata kutoka vyanzo  vitano ambavyo halikuvitaja.  Hata hivyo China imekana rasmi madai hayo. Kisha wakasema kuwa walichofanyia majaribio halikuwa kombora la hypersonic bali chombo cha angani.  Licha ya China kukataa hilo, habari hizo zinaendelea kuzua mjadala kote duniani.  Marekani , Urusi na China wote wamejaribu kuunda makombora ya hypersonic.  Hii inahusu kuunda chombo kinachoelekezwa. Chambo hiki kinarushwa angani kwa kutumia roketi. Kisha kinaizunguka dunia na baadaye kufululiza  kwenda kwa lengo lake.  Prof Taylor Favel,  mtaalamu wa sera za nyuklia za China aliliambia gazeti la Financial Times kuwa chombo hiki cha hypersonic ambacho kinaweza kubeba silaha za nyuklia kitaisadia China kuzuia kujikuta imefungwa kwenye mifumo ya makombora ya ulinzi ya Marekani.  BBC imezungumza na baadhi ya wataalamu katika nyanja ya zana za nyuklia na ulinzi kuhusu teknolojia hii.  Kombora la hypersonic ni kombora ambalo husafiri kwenda eneo linalolenga kushambulia kwa kasi kubwa ya mara tano kuliko kasi ya sauti.  Kombora la hypersonic, limekuwa ni teknolojia ya kiwango cha juu zaidi ya makombora kwa kipindi cha miaka 30 hadi 35. Kwanza linarusha chombo kwenda angani. Baada ya hapo linashika kasi ambayo inakuwa vigumu  kulifuatilia na kuliharibu.  Baada ya kombora hili kurushwa njia yake inaweza kubadilishwa. Kombora hili huzunguka kwa kasi ya juu angani.  Kwa njia nyingine wakati nchi inarusha kombora la hypersonic inakuwa vigumu kulizuia kwa kutumia mifumo ya ulinzi ya makombora.   Magazeti yaliandika kuwa habari kuhusu kombora la hypersonic ziliipata ghafla  idara ya ujasusi nchini Marekani.  Lakini China yenyewe imekana habari kama hizo.  Lakini ripoti kutoka kwa watu ni kwamba hilo ndilo lilinafanyika.  Marekani haukutarajia kuwa China inaweza kuboresha teknolojia yake hadi kufikia kiwango kama hicho kwa kuwa China ambayo imekuwa ikinakili teknolojia kwa kati ya miaka 25 hadi 30 huunda kila kila  kitu kuanzia mifumo yake ya makombora hadi vifaa vinavyotumiwa na jeshi.  Kwa hivyo itakuwa ni jambo la kusangaza kwa Marekani, alisema Rahul Badi.  Gazeti la Financial Times linasema kuwa jaribio hilo lilikuwa lenye mafanikio kulingana na taarifa lililopata.  Hata hivyo lilisema kuwa kombora hilo la China liligonga kombora la kwanza kwa umbali wa karibu kilomita 32.  Uwezo wa China uliongezeka kwa jaribio hilo. Nafasi ya Marekani kama nchi namba moja umepingwa.  Hata hivyo PR Shankar, mkurugenzi wa zamani katika jeshi la India, alisema habari  hizi hazikuhitaji kupewa umuhimu sasa.  ""Nchi yoyote iliyo na pragramu ya anga za mbali itakuwa na teknolojia ya hypesonic, lakini kuigeuza kuwa silaha inahitaji mifumo ya ardhini na pia mifumo ya setilaiti na makombora. China bado inasafari ndeefu,"" alisema.  Hali kama hii ilishuhudiwa miaka 60 iliyopita. Wakati  huo nao serikali ya Marekani ilipingwa.  Inafahamika kama Cuban Missile Crisis. Wakati huo vita vya nyuklia vilikuwa vinatokota kati ya Marekani na Muungano wa Usovieti.  Baadaye juhudu zilifanywa kumaliza misukosuko kati ya nchi hizo. Makubaliano kadha yakaafikiwa kusitisha vita vya nyuklia.  Baada ya Cuban Missile Crisis, dunia iliewa kuwa ikiwa nchi moja itarusha kombora la nyuklia, nchi nyingine itafanya hivyo na nchi zote zitaharibiwa. Ndio maana makubaliano  mengi yameafikiwa kuzuia vita vya nyuklia.  Hata hivyo Marekani ilianza kuunda mifumo ya makombora ya ulinzi hatua iliyoenda kinyume na mkataba wa ABM wa mwaka 2001. Ilitetea hatua hiyo yake ikisema kuwaa inajenga mfumo wa ulinzi kujilinda dhidi ya nchi ndogo kama Korea Kaskazini.  Lakini China na Urusi wanahofu kuwa iwapo Marekani inajenga mifumo ya ulinzi, makombora yetu hayatafanya hivyo. Kwa hilo nchi zote zikaanza kuunda makombora ya hypersonic. Zinadai kuwa Marekani inaweza kujilinda kwa kutumia mifumo yake ya makombora ya ulinzi kwa hivyo zinajenga makambora yanayoweza kushambulia bila kuzuiwa."
